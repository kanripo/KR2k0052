# -*- mode: mandoku-view; -*-
#+TITLE: 四川通志
#+DATE: 2015-08-24 22:42:51.595405
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷四十
<pb:KR2k0052_WYG_040-1a>¶
欽定四庫全書¶
　四川通志卷四十¶
　藝文¶
　表¶
　蜀漢諸葛亮前出師表(臣亮言先帝創業未半而中/道崩殂今天下三分益州疲)¶
　　(敝此誠危急存亡之秋也然侍衛之臣不懈於内/忠志之士忘身於外者葢追先帝之殊遇欲報之)¶
　　(於陛下也誠宜開張聖聽以光先帝遺徳恢𢎞志/士之氣不宜妄自菲薄引喻失義以塞忠諌之路)¶
　　(也宫中府中俱為一體陟罰臧否不宜異同若有/作姦犯科及為忠善者宜付有司論其刑賞以昭)¶
<pb:KR2k0052_WYG_040-1b>¶
　　(陛下平明之治不宜偏私使内外異法也侍中侍/郎郭攸之費禕董允等此皆良實志慮忠純是以)¶
　　(先帝簡㧞以遺陛下愚以為宫中之事事無大小/悉以咨之然後施行必能裨補闕漏有所廣益將)¶
　　(軍向寵性行淑均曉暢軍事試用於昔日先帝稱/之曰能是以衆議舉寵以為督愚以為營中之事)¶
　　(事無大小悉以咨之必能使行陣和睦優劣得所/也親賢臣逺小人此先漢所以興隆也親小人逺)¶
　　(賢臣此後漢所以傾頽也先帝在時每與臣論此/事未嘗不歎息痛恨於桓靈也侍中尚書長史叅)¶
　　(軍此悉貞亮死節之臣也願陛下親之信之則漢/室之隆可計日而待也臣本布衣躬耕南陽茍全)¶
　　(性命於亂世不求聞逹於諸侯先帝不以臣卑鄙/猥自枉屈三顧臣於草廬之中諮臣以當世之事)¶
　　(由是感激遂許先帝以馳驅後值傾覆受任於敗/軍之際奉命於危難之間爾來二十有一年矣先)¶
<pb:KR2k0052_WYG_040-2a>¶
　　(帝知臣謹慎故臨崩寄臣以大事也受命以來夙/夜憂懼恐付託不效以傷先帝之明故五月渡瀘)¶
　　(深入不毛今南方已定甲兵已足當奬帥三軍北/定中原庶竭駑鈍攘除姦凶興復漢室還於舊都)¶
　　(此臣所以報先帝而忠於陛下之職分也至於斟/酌損益進盡忠言則攸之禕允之任也願陛下託)¶
　　(臣以討賊興復之效不效則治臣之罪以告先帝/之靈若無興徳之言則責攸之禕允等之咎以彰)¶
　　(其慢陛下亦宜自謀以諮諏善道察納雅言深追/先帝遺詔臣不勝受恩感激今當逺離臨表涕泣)¶
　　(不知/所云)¶
　　後出師表(先帝慮漢賊不兩立王業不偏安故託/臣以討賊也以先帝之明量臣之才故)¶
　　(知臣伐賊才弱敵强也然不伐賊王業亦亡惟坐/而待亡孰與伐之是故託臣而弗疑也臣受命之)¶
<pb:KR2k0052_WYG_040-2b>¶
　　(日寢不安席食不甘味思惟北征宜先入南故五/月渡瀘深入不毛并日而食臣非不自惜也顧王)¶
　　(業不可偏安於蜀都故冐危難以奉先帝之遺意/而議者謂為非計今賊適疲於西又務於東兵法)¶
　　(乘勞此進趨之時也謹陳其事如左髙帝明並日/月謀臣淵深然涉險被創危然後安今陛下未及)¶
　　(髙帝謀臣不如良平而欲以長䇿取勝坐定天下/此臣之未解一也劉繇王朗各據州郡論安言計)¶
　　(動引聖人羣疑滿腹衆難塞胸今嵗不戰明年不/征使孫䇿坐大遂幷江東此臣之未解二也曹操)¶
　　(智計殊絶於人其用兵也髣髴孫吴然困於南陽/險於烏巢危於祁連偪於黎陽㡬敗北山殆死潼)¶
　　(闗然後偽定一時爾况臣才弱欲以不危而定之/此臣之未解三也曹操五攻昌霸不下四越巢湖)¶
　　(不成任用李服而李服圖之委任夏侯而夏侯敗/亡先帝每稱操為能猶有此失况臣駑下何能必)¶
<pb:KR2k0052_WYG_040-3a>¶
　　(勝此臣之未解四也自臣到漢中中間朞年耳然/䘮趙雲楊羣馬玉閻芝丁立白夀劉郃鄧銅等及)¶
　　(曲長屯將七十餘人突將無前賨叟青羌散騎武/騎一千餘人此皆數十年之内糾合四方之精銳)¶
　　(非一州之所有若復數年則損三分之二也當何/以圖敵此臣之未解五也今民窮兵疲而事不可)¶
　　(息事不可息則住與行勞費正等而不及蚤圖之/欲以一州之地與賊持久此臣之未解六也夫難)¶
　　(平者事也昔先帝敗軍於楚當此時曹操拊手謂/天下已定然後先帝東連吴越西取巴蜀舉兵北)¶
　　(征夏侯授首此操之失計而漢事將成也然後吴/更違盟闗某敗毁秭歸磋跌曹丕稱帝凡事如是)¶
　　(難可逆料臣鞠躬盡瘁死而後已至/於成敗利鈍非臣之明所能逆覩也)¶
　晉李密陳情表(臣以險釁夙遭閔凶生孩六月慈父/見背行年四嵗舅奪母志祖母劉愍)¶
<pb:KR2k0052_WYG_040-3b>¶
　　(臣孤弱躬親撫養臣少多疾病九嵗不行零丁孤/苦至於成立既無叔伯終鮮兄弟門衰祚薄晚有)¶
　　(兒息外無期功强近之親内無應門五尺之童煢/煢孑立形影相弔而劉夙嬰疾病常在牀蓐臣侍)¶
　　(湯藥未嘗廢離逮奉聖朝沐浴清化前太守臣逵/察臣孝亷後刺史臣榮舉臣秀才臣以供養無主)¶
　　(辭不赴命詔書特下拜臣郎中尋䝉國恩除臣洗/馬猥以㣲賤嘗侍東宫非臣隕首所能上報臣具)¶
　　(表以聞辭不就職詔書切峻責臣逋慢郡縣逼廹/催臣上道州司臨門急於星火臣欲奉詔奔馳則)¶
　　(以劉病日篤欲茍順私情則告訴不許臣之進退/實為狼狽伏惟聖朝以孝治天下凡在故老猶䝉)¶
　　(矜育况臣孤苦尤為特甚且臣少事偽朝歴職郎/署本圖宦逹不矜名節今臣亡國賤俘至微至陋)¶
　　(過䝉拔擢豈敢盤桓有所希冀但以劉日薄西山/氣息奄奄人命危淺朝不慮夕臣無祖母無以至)¶
<pb:KR2k0052_WYG_040-4a>¶
　　(今日祖母無臣無以終餘年母孫二人更相為命/是以區區不能廢遠臣密今年四十有四祖母劉)¶
　　(今年九十有六是臣盡節於陛下之日長報劉之/日短也烏烏私情願乞終養臣之辛苦非獨蜀之)¶
　　(人士及二州牧伯所見明知皇天后土實所共鑒/陛下矜愍愚誠聽臣微志庶劉儌倖卒保餘年臣)¶
　　(生當隕首死當結草臣不勝/犬馬怖懼之情謹拜表以聞)¶
　箴¶
　漢揚雄益州牧箴(巖巖岷山古曰梁州華陽西極黒/水南流茫茫洪波鯀堙降陸於時)¶
　　(八都厥民不□禹導江沱岷嶓啓乾逺近底貢磬/錯砮丹絲麻條暢有粳有稻自京徂甸民攸溫飽)¶
　　(帝有桀紂湎沈頗僻遏絶苗民滅夏殷績爰周受/命復古之常幽厲墮業破絶為荒秦作無道三方)¶
<pb:KR2k0052_WYG_040-4b>¶
　　(潰叛義兵征暴遂國於漢拓開疆宇恢梁之野列/為十二光羡虞夏牧臣司梁是職是圖經營盛衰)¶
　　(敢告/士夫)¶
　五代孟昶著官箴(朕念赤子旰食宵衣託之令長撫/養安綏政存三異道在七絲驅雞)¶
　　(為理留犢為規寛猛得所風俗可移無令侵削無/使瘡痍下民易虐上天難欺賦役是切軍國是資)¶
　　(朕之爵賞固不踰時爾俸爾禄民膏民脂/為民父母罔不仁慈勉爾為戒體朕深思)¶
　宋韓絳講堂箴(幷序異嗚呼天地之道逺乎哉聖人/之心  乎哉動而任於理則天道是)¶
　　(已純然得其性則聖心是已吾謂通其說者必以/三才之原未始出乎一者也人之七情中焉而未)¶
　　(發也則粹徳内融豈不曰天下之大本歟及其發/而皆中節也則和理外著豈不曰天下之逹道歟)¶
<pb:KR2k0052_WYG_040-5a>¶
　　(中者性也寂然而有容則與天道合焉和者情也/澹乎其若忘則與聖心合焉所以八卦九章推明)¶
　　(天人相與之際而著為吉凶休咎之符者非三才/一原之效耶自古教化之迹或因或殊然而未始)¶
　　(不本諸性情而納之皇極者矣貴賤以之位父子/以之親兄弟以之友夫婦以之順此皆不待學而)¶
　　(後知直出於性理之常分耳况乎學斯學者宜如/何哉惟不獨私乎其身而已為能𢎞而大之包乎)¶
　　(四海而不外詡乎羣侣而不遺使六沴弗得作諸/福莫不至是豈非休吉之符歟彼有肆情縱欲暴)¶
　　(蔑禮義父子之不保兄弟之不戚矧肯仁於親戚/鄉黨乎矧肯憂於鰥寡孤獨乎是皆不知反求諸)¶
　　(躬自滅天理所以養命之道以取禍敗顯則有金/木訊之甚則有鬼神譴之是豈非咎凶之符歟夫)¶
　　(學校之法所以養士使適是道而後養乎蚩蚩之/氓者也豈徒麗言辭以自矜飾聲名以自髙希寵)¶
<pb:KR2k0052_WYG_040-5b>¶
　　(利以自封哉惟知其本者無取於彼而三者亦兼/有之矣成都之學郡國莫先焉士人之衆四方鮮)¶
　　(擬者其講堂舊卑隘不足以容諸生僉謂予曰蔣/侯嘗建西學後輙毁撤其基尚存盍興築焉因相)¶
　　(其所圖搆廣厦為十有三筵度深稱是以甲辰嵗/三月庚申落成耆幼縱觀咸曰時當於其旦則先)¶
　　(生正衣冠率諸生羣萃於是以習揖讓周旋之儀/相與衍聖經以明乎天道治性情以全乎中庸使)¶
　　(父父子子兄兄弟弟夫夫婦婦老老幼幼一之乎/大順故伸而上之以事其君則臣節於是乎立推)¶
　　(而下之以庇其民則事業於是乎成不自徳而徳/隨之不自功而功與之使風化之盛不其凛凛乎)¶
　　(然則學校之設將以講求三極之道沈浸先王之/澤盡在是矣豈曰無用之地不急之務哉予慮是)¶
　　(堂異時或若西學之廢輙為之箴以告當御休哉/夫民有物有則弗完厥中自肆戕賊聖哀其愚化)¶
<pb:KR2k0052_WYG_040-6a>¶
　　(奚由黙圖惟敷施明用峻徳學校之興教育有經/賢率不肖胥及羣氓豈伊異術一本爾情情之不)¶
　　(極瀹以蹈刑止邪未發將保爾生靡戢靡正凟性/之靈自暴自棄烏足與齒師生其難思迪於禮在)¶
　　(昔有若去座為恥賜不受命萬世攸鄙矧過是者/言行之偽敢登此堂寧無内愧斯庭燕閒斯宇閎)¶
　　(䆳揖讓威儀講聞道義下士背馳/君子來視毋或壊墮永錫爾類)¶
　　吕大防觀政閣箴(幷序於成都圖開寳以來牧守/之像  大慈寺閣圖記其爵位)¶
　　(名氏與其在官嵗月而不録其政事之美惡豈居/是邑不非其大夫邦人之理宜如是歟然不足以)¶
　　(申勸戒為後來者法余輙采秦漢至於唐領太守/刺史節度使之職有政績可考而畫像存焉者得)¶
　　(二十有八人别圖於他閣名其榜曰觀政葢觀其/善足以勸觀其不善足以戒其政事雖可考而像)¶
<pb:KR2k0052_WYG_040-6b>¶
　　(不存者舍之像雖存而僭竊不軌或闇庸無聞者/黜之此觀者不可不知也寺僧求文余以為古者)¶
　　(官有箴焉作箴以授之其辭曰蜀於禹貢是為梁/州華陽黒水處坤之陬其山四塞氣鬰以酋人矜)¶
　　(其技物産其尤牧野之師有功宗周秦始列郡置/吏罷侯守冰殖利渠田肇修肆彼一方無衣食憂)¶
　　(文翁處後教民文章多士化之傑出馬揚張堪亷/恵去而益張五倫清約人監允臧亷范便民警之)¶
　　(所當种暠繩姦不以勢妨李膺修設善飭其身髙/朕勸學其迹猶新養士之利愈久愈存賢哉孔明)¶
　　(討魏扶漢思清以密徳順而健其功不克天未厭/亂王濬豪俊知畧不羣畫䇿平吴卒賴其勤高儉)¶
　　(循吏為唐元臣象先廷碩嗣美且文嚴武暴厲忿/欲並申天寳政紊迺以牧民崔寧繼之以昏易昏)¶
　　(壯哉南康横身扞難種羌方熾力弭其患中朝以/安浮議可嘆崇文貪殘得不償失元衡靜安飾以)¶
<pb:KR2k0052_WYG_040-7a>¶
　　(儒術文昌更事遠俗清謐敏哉文饒裕蠱治詳擾/弊之後補敗藥傷外禦其侮内教有方嗣復悰謩)¶
　　(遵故守成叢孜疵政民無以生駢乎多罪禍積釁/盈寃女呼天虐及孤惸懐瑄信盗俾民卒瘏燼其)¶
　　(邦家可不慎歟自秦以還鎮守之臣政/有良窳存乎其人牧臣司梁敢告執巾)¶
　銘¶
　漢莊遵座右銘(夫疾形不能遁影大音不能掩響黙/然託䕃則影響無因常體卑弱則禍)¶
　　(患無萌口舌者禍患之門滅身之斧言語者天命/之屬形骸之部出失則患入言失則亡身是以聖)¶
　　(人當言而慄發言而憂如赴水火履危臨深有不/得已當而後言嗜慾者潰腹之矛貨利者䘮身之)¶
　　(讐嫉妒者亡軀之窖䜛佞者刎頸之兵殘酷者絶/世之殃險害者滅嗣之場淫戲者殫家之塹嗜酒)¶
<pb:KR2k0052_WYG_040-7b>¶
　　(者窮餧之藪忠孝者富貴之門節儉者不/竭之源吾日三省𫝊告後嗣萬世無遺)¶
　晉張載劍閣銘(巖巖梁山積石峩峩逺屬荆衡近綴/岷嶓南通邛僰北逹褒斜狹過彭碣)¶
　　(髙踰嵩華惟蜀之門作固作鎮是曰劍閣壁立千/仞窮地之險極路之峻世濁則逆道清斯順閉由)¶
　　(往漢開自有晉秦得百二并吞諸侯齊得十二田/生獻籌矧兹狹隘土之外區一人荷㦸萬夫趦趄)¶
　　(形勝之地匪親勿居昔在武侯中流而喜山河之/固見屈吴起興實在徳險亦難恃洞庭孟門二國)¶
　　(不祀自古及今天命不易憑且作昏鮮不敗蹟公/孫述既沒李氏勢銜璧覆車之軌無或重跡勒名)¶
　　(山河敢/告梁益)¶
　唐楊炯梓州恵義寺重閣銘(大辰之嵗正陽之月有/郪縣宰扶風竇兢字思)¶
<pb:KR2k0052_WYG_040-8a>¶
　　(□昭宣令徳光闡化猷庶政惟和萬人以理閒庭/不擾退食自公逺覽形勢處心淨域乃與禪師釋)¶
　　(智海忘言契道寓目於長平之山援飛莖陟峭□/削成千仞壁立萬尋俯觀天地僅如  作棗葉下)¶
　　(望須彌幾同芥子飛湍滴瀝而成殿作響喬樹璀/璨而華榮玉堂石室千門相似大  珠毫十方皆)¶
　　(現慷慨榱桷壯作之未立吁嗟棟宇之莫修不捨/有為取諸大  觀夫左龍角右參旗前太微後營)¶
　　(室駢羅列以雜沓瑟蕭條而參作清泠上磊落以/晃朗下𢎞澄而  作靉靆參  差差森森纚纚千)¶
　　(櫨萬栱乍合乍離蒨蒨粲粲絢絢煥煥六采五章/或合或散莾如天覆矗似雲平金火含舎於垂珠)¶
　　(日月相望於銜璧璇墀釦砌平接太階玉戸金扉/俛臨閶闔曳紅日舒丹靈豐隆為雷砰  作鏗訇)¶
　　(於軒檻列缺為電翕曶霍於庭除寒署隔閡於牆/垣    虹霓&KR0158;帶於廊廡仰之不極目炫炫而䘮)¶
<pb:KR2k0052_WYG_040-8b>¶
　　(精登之無階心遑遑而失度土木翔九垓之表仍/不逮於上榮文章窮四海之間猶未離於左墄借)¶
　　(如梵天之宅處作釋帝說法之宫兩曜城池五雲/樓觀輪王所  純金為    之堂諸佛所遊衆香)¶
　　(作經行之地亦未可同年而語也夫黄金鏤牓曽/不若四攝之門青石為牆曽不若三空之舍殫百)¶
　　(工之力建七實之樓豈徒然哉良有以也夫何故/如來神力且觀嚴淨導師方便化作一城事有古)¶
　　(而可以質於今言有大而可以銜於小是則毗耶/四舎  作俱發道心險路衆人咸知寳所其銘曰)¶
　　(長平山兮建重闕上穹窿兮下磅礴紛披麗兮駢/交錯儼色  作相兮冲寂寞誰所為兮天匠作)¶
　　段文昌諸葛武侯廟古柏銘(凡草木有異於草木/則靈武侯祠前柏夀)¶
　　(千齡盤根擁門勢如龍形含碧太空散露虚庭合/抱在於旁枝駢梢葉之青青百尋及於半身蓄風)¶
<pb:KR2k0052_WYG_040-9a>¶
　　(雷之冥冥攢柯垂䕃分翠閒明忽如虬螭向空争/行上承翔雲孤鸞時鳴下䕃芳苔凡草古生古色)¶
　　(天風蒼蒼泠泠曽到靈山老柏縱横亦有大者莫/之與京於惟武侯佐蜀有程神其不昏表此為禎)¶
　　(斯廟斯柏/實播芳聲)¶
　　歐陽詹棧道銘(并序之秦之坤蜀之艮連髙夾深/九州  險也隂谿窮谷萬仞直下)¶
　　(莾崖峭壁千里無土互隔岈絶巉巉冥冥麋鹿無/蹊猿猱相望自三代而往蹄足莫之能越秦雖有)¶
　　(心蜀雖有情五萬年間夐不相接且秦之與蜀也/人一其性物同所宜嗜欲無餘門  作教化無餘)¶
　　(源之作可貿遷可親昵擘坼地脈睽離物理豈造/化  意乎天實凝清而成地實凝濁而形當其凝)¶
　　(也如鎔金下鑄騰雲上浮空隙有所不開其作&KR0158;/翔有所不合澄結既定竅      缺生乎  中西)¶
<pb:KR2k0052_WYG_040-9b>¶
　　(南有漏天天之竅缺也於斯有兹地地之竅缺也/天地也者將以上覆下幬含蓄萬靈可通必使而)¶
　　(通者也茍有可通而未通則聖賢代其工地作而/通之故有為舟以濟川為梯以踰山唯兹  有川)¶
　　(不可以舟涉有山不可以梯及粤有智慮以全元/造立巨衡而舉追氏縋懸纑以下梓人猿垂絶㝠)¶
　　(鳥傍危岑鑿積翠截作以全力梁半空於未用斜/根玉壘旁綴青泥  斷岸以虹矯繞翠屛而龍蜿)¶
　　(堅勁膠固雲横砥平總庸蜀之道若作途繞岐雍/之康莊都邑之能步山川之無脛  水决防如鴻)¶
　　(嚮陽南之北之踵武與湯躋峨峨以自若臨蒼蒼/而不懼繇是贄幣以遙逹人神以㑹同稽禮樂之)¶
　　(短長量威力之汚隆可王者王可公者公而相吹/以風或曰受琢之石長存可搆之材無窮易刓代)¶
　　(蠧斯道也未始有終嗚呼為上懐來在乎徳為下/昭徳在乎義徳義之如今日則或人之言有孚其)¶
<pb:KR2k0052_WYG_040-10a>¶
　　(反之則石雖存恐不為琢材雖多恐不為搆想夫/往昔有時而有有時而無是用惕惕天下嗤嗤)¶
　　(蚩知聖賢創物之意之人寡明徳義固物之道之/人稀敢陳兩端之要銘諸斯道之左庶主徳義者)¶
　　(存今日之所履踵武湯者荷古人之攸作乃銘曰/天覆地燾本亦備  作設大象難全或漏或缺損)¶
　　(多益寡聖賢代工彼雖有缺與無缺同惟北曰秦/惟南則蜀地缺其間坤維不續斗起斷岸    屹)¶
　　(為兩區秦人路絶蜀火煙孤天寳不通賢斯有造/鑽堅剡勁無蹊以道若川匪舟若陸匪車縁危轉)¶
　　(虛步驟交如搆雖有功存亦由徳項怫劉怒從完/以踣墮落我營  作自顛而植地非革勢材不易)¶
　　(林踣植之致恵怨之心勿謂斯道不常恭作勿謂/斯道可久禮不以禮可有而無恭不以  可無而)¶
　　(有創之之意如彼固之之理若茲彼知/不易茲而易知勒名道左其同我思)¶
<pb:KR2k0052_WYG_040-10b>¶
　　陸龜䝉卜肆銘(蜀莊之託蓍龜也以忠孝仁義後/來之託蓍龜也以媮佞險詖美之)¶
　　(使怡愉怛之使駭畏小人惟惡是嗜曽不本惟禍/是避惟福是覬惟瞽言    集是媚    究得失)¶
　　(之所自故幽贊之蓍前列之龜乃比為庸妄之器/嗚呼成都吾不知古為市之地况君平之卜肆耶)¶
　　(强為之銘/具刻其意)¶
　宋古仁石室銘(昔夏禹定九州貢法明三壤同異山/川草木鳥獸戎夏土地所生財賦所)¶
　　(出聲教所暨咸悉載之無一遺者至於天下人性/賢愚民心善惡之所係則闕而不載焉三代而下)¶
　　(史策所存者咸能著之圖籍而志其地理迹其記/録則於天下人民所係之性亦畧而無聞焉聖賢)¶
　　(之述作亦有所闕乎豈聖賢之志將有所蘊乎意/者謂人性之上下不常於世隨其教化而移易也)¶
<pb:KR2k0052_WYG_040-11a>¶
　　(故上之教行則民興善上之令嚴則民興暴皆從/其上之所為爾語曰如風之偃草又曰若泥之在)¶
　　(鈞者豈虛語哉此聖賢所以不可不筆之而傳後/世者矣且蜀之開國地逺中夏民性怯懦而多浮)¶
　　(侈迨文翁之為守立學校造講堂石室以備其制/度遣俊乂之士東受七經還以教授於是風教大)¶
　　(行而岷絡之地比於齊魯厥後相如既沒而淵雲/之徒森然繼出兩漢之際舉不乏賢得人之稱迨)¶
　　(今攸盛於戯蜀始以僻陋險隘人民夸誑古謂難/治暨文翁以儒學教導之則其人莘莘然嚮慕於)¶
　　(文學而見用於當世者得非上之教化移易於人/民若是哉覽之前記尤美其事觀夫遺迹則石室)¶
　　(猶存雖前賢有銘其徽烈者大率言立學興儒而/以石室琱琢取學者磨礱之意又欲樹功於不朽)¶
　　(也觀其言詞似猶未盡賢守教化之深意因復廣/而銘之曰地有常形民無常性繇上之化所從而)¶
<pb:KR2k0052_WYG_040-11b>¶
　　(正維蜀之郡在天一隅俗尚浮侈人希服儒賢哉/文翁來牧茲上爰立石室始興庠序俾此岷絡儒)¶
　　(風大行於以兩漢英賢踵生降及我朝得人侔古/家慕淵雲學隆鄒魯政教下格文材上通迨今蜀)¶
　　(人詠歌/徳風)¶
　　蒲國寳金堂南山泉銘(并序記蘭陵錢治嘗作南/山泉  實仁宗天聖四年)¶
　　(距今葢一百二十有一年也錢又誇大其言以謂/陸羽作茶經第水之品三十張日新煎茶記又増)¶
　　(其七毛文錫作茶譜又増至二十有八金堂南山/泉當不在蘭溪第二水下然前之三人足跡曽不)¶
　　(一履此地宜皆不為所賞鑑故此泉湮沒而無聞/焉可歎也先朝時家恬戸嬉一時人士往往多以)¶
　　(石泉試茗相誇為樂事至靖康後天下騷然苦兵/生民困於征徭邑中之黔惴然方以貨泉供億縣)¶
<pb:KR2k0052_WYG_040-12a>¶
　　(官不給為恐泉之甘苦何暇議耶黄君才叔此方/之修整士也紹興辛巳於南山之南手披荆棘鋤)¶
　　(其荒穢當江山景物之㑹作屋十數楹極幽居之/勝而嵒竇之間泉之湮者復逹引之庭除其聲涓)¶
　　(涓遇暇日余率二三賓朋登君之堂洗心滌慮便/覺煩暑坐變清涼酌為茗飲則又苾甘可愛誠如)¶
　　(治之言者余以是知物之廢興通塞亦自有時何/獨一泉耶是不可不銘銘曰峽水東注鶴峯北峙)¶
　　(幽幽南山為國之紀有冽彼泉出於嵒底清新香/潔酌之如醴吾儕小人豈曰知味宜茶而甘即為)¶
　　(佳水近世錢治葢嘗品第方之蘭溪不在第/二陸羽既逺無復為紀不有奬鑑孰發其閟)¶
　　冉木震月巖銘(黔號古郡地居極邊倅治倚山其/山刺天曰有月巖古老相傳視事)¶
　　(累月徧求茫然偶濬溝渠巨石中填深掘視之厥/狀巑岏中竇一穴透明而圓皎如秋月翳絶浮烟)¶
<pb:KR2k0052_WYG_040-12b>¶
　　(旁輔三隙如星之聯&KR0734;拭細觀古識存焉爰命僕/夫舁置座前負以層石映以灣泉日對其側卷舒)¶
　　(簡編凡物遭遇皆有因縁髙岸深/谷知㡬變遷惟我月巖存千萬年)¶
　　田楙丞相張公祠堂銘(并序平大丞相文忠張公/以治  三年春初仕為雒)¶
　　(縣簿其年冬十有二月來攝華陽縣衡山鎮之征/官越明年秋八月丁内艱而去迄今凡九十年䕶)¶
　　(國寺有堂舊刻公之遺詩紹興乙亥楙來獲觀景/想風烈良用慨然迺新椽礎以繪公像從公之孫)¶
　　(新叙南通寺講究家傳記其年月嗟夫公之大節/在史官文章在天下勲徳在生民是區區者亦何)¶
　　(加損於公哉詩云髙山仰止景行行止意其在兹/銘曰天為斯民挺生賢喆誰為厲階梗而莫合偉)¶
　　(哉文忠岷峨之英瑞為鳳凰聲為雷霆熈豐元祐/迄於崇觀世故多矣金石不變晚而來歸舜韶一)¶
<pb:KR2k0052_WYG_040-13a>¶
　　(夔豈不能從愛莫助之抱闗擊柝我初不屑粲然/珠璣散落遺碣貂袞誾誾凌烟功勲豈真公耶天)¶
　　(壤遺文噫天何時復生此/老浮遊汗漫固有不朽)¶
　　王賞有斐閣銘(溫江蘇國士企先於東郊别墅創/為閣前有修竹後有流水予名之)¶
　　(曰有斐而為之銘銘曰淇水湯湯緑竹猗猗武公/之徳託興在兹圭璧之質琢磨成器願子百年惟)¶
　　(公是/似)¶
　　栁夢弼泮宫逹泉銘(并序可水供滌濯飰食之用/民不  一日無惟古信州上)¶
　　(倚山下瞰江最苦汲負淳熈癸卯冬大著楊先生/奉勅來領漕事慨然有澄清志越明年革鹽弊正)¶
　　(銓曹平𣙜酤所以措彫瘵之民於安全之地者無/不用其至猶以為未也知民艱於水思得良工相)¶
<pb:KR2k0052_WYG_040-13b>¶
　　(地脈開數井濟之聞泮宫有眢井渫治力必省乃/命奉節令孫必益董其役俄而及泉新轆轤具綆)¶
　　(缶嘗試嚌歠寒冽芬甘又甃其面屋其顛與此邦/士民為永久莫大之利郡文學桞夢弼請名先生)¶
　　(曰學井非他比也名逹為宜葢取孟子之說四端/若泉始逹之義先生恵顧多士所以期待者良不)¶
　　(淺矣夢弼竊謂嘉量㣲物盤盂小器猶昭徳記功/載在銘典矧因民所利與乾造同不言之美逹則)¶
　　(兼善使斯民無不被堯舜之澤可啃無一字以紹/無窮乃為銘曰水哉似道日用叵無夔擁山椒雲)¶
　　(頂鄽郛頫瞰蜀江汲負﨑嶇無井歎杜無力詠蘇/悠悠何載泮宫鑿井水生其芹壇對惟杏青衿浴)¶
　　(徳朋來造請飲顔一瓢慕黄萬頃谷鮒惟何土石/邇堙士困陸沈學以日新挈瓶為智叩户求人逖)¶
　　(想西江疇憫波臣闗西夫子道猶四瀆欖轡志清/恩波滲漉謂學有源不逺可復試疏導之其逹必)¶
<pb:KR2k0052_WYG_040-14a>¶
　　(速迺任茂宰俾浚其眢九軔倍深天一中寒面以/玉甃圍以珠欄今之孟子還取四端名之曰逹言)¶
　　(近㫖逺即學諸生盍亦自反志逹而明其流渾渾/辭逹而文其初有本下學上逹素王是師兼善天)¶
　　(下在推所為是聞非逹亦宜審之愈及愈新徑逹/聖涯所謂逹者先王之徳已逹逹人欲其同徳一)¶
　　(字袞褒要當黙識勒/銘學宫與道無極)¶
　　李&KR0811;魚復扞闗銘(并序漢古梁州域寶兼巴漢庸/蜀地  孝武改梁曰益梁州總)¶
　　(八郡梁之為言强也益之為言阨也此昔聖賢察/其風俗按其形勢而為之名也故其人則强毅精)¶
　　(敏嗜義負勇其地則山屛水塹險介重阻沃野叢/傎幅員萬里北以劍門為限東以魚復為守此二)¶
　　(物者蜀之襟喉扃闌也戰國交侵楚肅四年始建/扞闗突在魚復置江闗都尉以魚復設尉治東漢)¶
<pb:KR2k0052_WYG_040-14b>¶
　　(省尉而闗如故而拒扞闗蜀李秦張儀說楚謂下/水而浮不十日            雄說公孫述謂東)¶
　　(下巴郡拒扞闗之口皆指此魏酈道元注水經謂/扞闗乃廩君所置唐章懐注范史謂闗故基在夷)¶
　　(陵巴山縣矣無事則嚴封域二說皆非也葢魚復/之有闗尚              察姦軼有急則阨險)¶
　　(要扞凌暴有國者所宜致謹也雖然嘗考諸古劍/門以漢中武都為屏蔽失漢中武都則劒閣不足)¶
　　(賴矣魚復以秭歸夷陵為保障失秭歸夷陵則魚/復不可恃矣考秦以下以迄本朝舉兵定蜀者凡)¶
　　(十有三惟秦司馬錯漢之來歙魏之鄧艾鍾㑹苻/秦之楊安後魏之尉遲迥隋之梁睿唐之髙崇文)¶
　　(後唐之郭崇韜本朝之王全斌實出劒門隂平道/至若吴漢若岑彭若諸葛亮若桓溫若劉毅朱齡)¶
　　(石以及劉光義皆擁舟師西指遡江扣闗麾城摲/邑易如拾芥耳何者皆以先得秭歸夷陵也漢昭)¶
<pb:KR2k0052_WYG_040-15a>¶
　　(烈襲取劉璋既北收漢中即東爭夷陵嗚呼若昭/烈者可謂能知保蜀矣功之不遂此天也然而劉)¶
　　(禪繼世猶以茍安者徒以與孫氏交歡也且蜀與/吴楚為唇齒之國兩全則固一失則危是以自古)¶
　　(在昔欲圖江南者必先巴蜀何者地勢便兵力接/也秦取楚晉取吴隋取陳耀兵上游舫船載卒乘)¶
　　(流而東曽不頓一刃折一矢而荆揚之區已望風/褫氣矣苻堅伐晉亦分軍而下不幸苻融之兵先)¶
　　(敗於淝水故不能成功以此知英雄圖事後先一/揆然則蜀之重也審矣自古或言蜀人嗜亂喜禍)¶
　　(故所以制御操切之者尤盡其術嗚呼何其過也/吾觀從昔亂蜀者皆非其國之人率由姦雄乘隙)¶
　　(外至因竊據焉而蜀人莫之與抗葢公孫述首禍/於卒正  風劉焉蓄奸於州牧  陵鐘㑹兆謀於)¶
　　(降將/苛刻)　(川李特奪跡於流人奪陽程道養怨激於/  劉季連計成於掎    城司馬勲出於)¶
<pb:KR2k0052_WYG_040-15b>¶
　　(王族蕭紀興於帝胄王謙啓釁於易代知原劉闢/席亂於留後王建發蹤於椎埋  陽孟  祥紹難)¶
　　(於違愎脅州惟東晉譙縱本宕渠人然縱之初起/實出逼  觀其倉皇赴江以逃則知縱本庸人初)¶
　　(無異志刼於羣叛不能自還若述焉以下數子者/則其險詭睥睨有從來矣彼見蜀之險足恃蜀之)¶
　　(富足資趯然動心逆節萌起葢觀劒門之險而追/笑劉禪攬兵甲之盛而思效昭烈而蜀之人形格)¶
　　(勢制不能不折而從之其間能截然自固恥汚於/偽如青衣之不賓公孫述牂牁之不臣於李特者)¶
　　(類有之矣嗚呼一定而不易者地形也難保而易/變者人心也故地形惟所守而人心惟所化茍知)¶
　　(所守則力約而功倍圉固而敵畏茍知所化則嚚/傲革為勇毅柔脆易為信順不知所守則嬴氏家)¶
　　(函谷而滅田宗國東海而亡矣不知所化則暴悍/踵起於江漢姦醜接跡於洙泗矣魚復與劒閣埒)¶
<pb:KR2k0052_WYG_040-16a>¶
　　(嶮角壯並為西南鎮昔有銘劒閣者獨此缺諸江/出岷山行二千里合蜀衆流畢出瞿塘之口山竦)¶
　　(而嶸崒水激而奔迅天下環偉絶特之觀至是殫/矣是宜有銘琢刻磐石以侈寡匹以厲罔極其詞)¶
　　(曰惟梁州域神禹所别有歸其閘險肇天設控引/荆襄枕倚牂越岡聨嶺屬㟏岈嶻嶭洪流下瞰澎)¶
　　(滲蕩潏衡潛抗髙華岱嫓桀上柱天倪旁扼曰轄/惟所屏障則恃於峽如户斯闢此為之闌冦來是)¶
　　(扞兵勢攸接鏡考前古棋勢輻裂水攻陸擊巖披/谷抉犀甲熣爛白刃鎗䶪雲牁倐馳羽纛斯揭山)¶
　　(奔貙兕壑濆螭蜺水姦脫入孰睨旋竊虐環千里/炖人於钀曽不逾時宗隕祚抜四方之人王化所)¶
　　(逹寧甘嗜亂實守攸脅豈富是怙忍上之觖惟此/山川重阻複疉徳守者固兵據者蹶惟此黔庶嶷)¶
　　(嶷業業力制則離道懐乃協皇帝聖武恩被䎀/狘國有至仁九土臣妾勒銘山阿永彰宋烈)¶
<pb:KR2k0052_WYG_040-16b>¶
　　張栻主一齋銘(成都范文叔以主一名齋子嘉其/志為銘以勉之人之心抑何危分)¶
　　(百慮走千岐惟君子克自持正衣冠攝威儀瞻以/整儼若思主於一復何之事物來審其機應以専)¶
　　(匪可移理在我寧彼隨積之久昭厥㣲靜不/偏動靡違嗟勉哉自邇卑惟勿替日在兹)¶
　　黄庭堅鏡硯銘(瀘川之桂林有石黟黒硯則宜筆/而受墨唐安任君從簡之硯面為)¶
　　(鏡而背三足形駭天下山/林不若而不得訪諸禹也)¶
　　唐庚古硯銘(硯與筆墨葢氣類也出處相近任用/寵遇相近也獨夀夭不相近也筆之)¶
　　(夀以日計墨之夀以月計硯之夀以世計其故何/也其為體也筆最銳墨次之硯鈍者也豈非鈍者)¶
　　(夀而銳者夭乎其為用也筆最動墨次之硯靜者/也豈非靜者夀而動者夭乎吾於是得養生焉以)¶
<pb:KR2k0052_WYG_040-17a>¶
　　(静為體以動為用或曰夀夭數也非鈍銳動静所/制借令筆不銳不動吾知其不能與硯久逺也雖)¶
　　(然寧為此勿為彼也銘曰不能銳因以鈍為/體不能動因以靜為用唯其然是以能永年)¶
　明黄景夔泮池銘(湫作陬居僭雍之如誰乖厥初藝/風塞荒士訛皇皇言此否臧其乖)¶
　　(斯何易以其差匪以其訛制良治堅弓盈月弦首/事時遷駕虹飛危石檻雲垂貫虛跨竒春水沄沄)¶
　　(風行渙文翠委牽芹山英海靈秀脈潛生肆發光/晶一士豪豪氣長朋曹徳言功髙青衿忭懽我銘)¶
　　(緒完列/永永觀)¶
　　馮伉移建離堆山伏龍觀銘(并序以夏書禹貢導/江瀆  出岷山秦史)¶
　　(河渠鑿離堆以洩沬水懐襄昏墊之濔平之於前/以陂九澤以通百貢於是乎錫圭鑄鼎夏后以膺)¶
<pb:KR2k0052_WYG_040-17b>¶
　　(圖立極瀦洳澒洞之患濬之於後以疏二江以灌/萬井於是乎鬬牛沈犀李公以興利除害大恵浹)¶
　　(於黎獻豐功遺於億萬其極一也與夫鄭國分渠/於渭上西門引漳於河朔恩較其博倍將萬矣左)¶
　　(思曰指渠口以為雲門灑滮池而為陸澤不其然/乎非夫有道之士其孰能勇斯身仁斯民輝照竹)¶
　　(帛豐潔祠享如此其光也詳夫驅風雲運神化剪/妖厲謀疏鑿功廕萬世夀逾百嵗其在神仙之品)¶
　　(得非漢天師許旌陽之徒歟離堆山伏龍觀者風/俗傳云誅邪壓怪之所腴田沃野之㑹驚湍湧雷)¶
　　(潄瀨飛雪洪流滉其淡澹迴波潏乎溶瀜爾其雲/壁髙坼霜濤中注靈阜嶙峋以磅礴冲淵澎湃而)¶
　　(瀺灂硠硠灘滸清振林谷有若長蛟斷於陽羡支/祈鏁於淮泗勿復害矣毎嵗孟春役徒萬億計太)¶
　　(倉為之給粟長吏為之督工築之䋲之决之防之/乘時以興比月而息枝分脈散環縈糺錯連州越)¶
<pb:KR2k0052_WYG_040-18a>¶
　　(郡膏沐千里雖密雲霮䨴愆陽蘊隆而田原是濡/倉箱是粒書不云乎岷嶓既藝沱潛既道葢坤維)¶
　　(之上游天府之陸海也爰建福地聿崇僊館旌哲/人之餘烈慰生民之報徳固其宜矣伉嘗覧舊史)¶
　　(燦然神迹式將王命躬率僝功歴載惟三薈九芟/草以廣其趾積石以增其注遷舊宇之翳  即孤)¶
　　(山之顯敞洪流璧轉列峯屛合東臨江口之闗故/靈基立其左崇功之義也西瞻寳室之穴故僊亭)¶
　　(峙其右思道之㫖也正居太上之殿中築朝真之/壇喬木蔽乎陽岑  二激乎隂壑石頭虎踞之狀)¶
　　(&KR0382;丘鼇冠之竒吕梁縣仞之險吴濤逆奔之勢羅/列在目殆非人世之景  五嘯於谷風𤣥鶴鳴於)¶
　　(浦月白雲生座上拂仙香彩霧依巖下傳天樂轅/字聖上凝命穹昊躋人福夀訪道以清中夏軒)¶
　　(氏之理也望秋以徧羣神有虞氏之勤也兹地也/名山周映靈跡孤標僉移集道之宫尊為逆釐之)¶
<pb:KR2k0052_WYG_040-18b>¶
　　(府事非改作功無用勞不革舊名惟崇新宇經搆/輪奐之狀助揚穆清之化真風竒蹟等天地久不)¶
　　(亦盛乎不亦永乎拂石刻銘於彼山趾其辭曰李/公英英日貫其誠竒功美利於今有靈僊鳬屹峙)¶
　　(元都景明壇殿新製門闥舊名江沱泚泚揚漣玉/清岷山峩峩囘風雪零挂菌朝蔚漪瀾夜渟乘雲)¶
　　(嘯歌浮/丘赤城)¶
　贊¶
　宋鄭藏休石室贊(自張儀諷蜀劒路攸通向者魚鳬/未知蠶叢詩書罔設禮樂誰崇征)¶
　　(伐不休城池屢空爰暨有漢是生文翁符守此邦/鬱為儒宗大開庠序啓我童䝉誦以八索歌之九)¶
　　(功化流南蠻徳伏西戎豈曰滇笮亦惟巴實其後/相如傳之揚雄岷峨孕靈川瀆氣融石室猶在金)¶
<pb:KR2k0052_WYG_040-19a>¶
　　(聲無窮南鄰孔門北接玉/宫千齡萬古永播餘風)¶
　　宋祁府學文翁祠畫像十贊(漢蜀郡太守廬江文/公贊曰天挺耆俊有)¶
　　(徳有文漢天子命公往撫蜀人蜀始樸䝉公不謂/然選士詣學歸相教言一年而業二年而儒五年)¶
　　(大成家詩户書以勤相矝以惰相恥出有教父入/有順子文如馬揚節如嚴李由公教之聲塞天地)¶
　　(蜀戴公仁世世奉祠千五百年惟公之思漢司馬/相如字長卿贊曰蜀有巨人曰司馬氏在  六葉)¶
　　(為文章倡始言必故訓革戰國之弊斲雕混茫從/神取祕摛發厥章日星佐華封禪遺篇意竭辭奢)¶
　　(武用東之紹七十二家行雖小訾後帝賢嗟鳴王/褒字子淵贊曰子淵軒軒洵美有文宵雅鹿  帝)¶
　　(用攸聞此盛徳事讓不克堪頌聖得賢戒松喬是/耽以諫大夫數從幸巡受詔作賦持節迎神未克)¶
<pb:KR2k0052_WYG_040-19b>¶
　　(告猷少謝良臣言莊遵字君平贊曰君平沈冥賣/卜肆中子以孝  臣以告忠日足百錢閉門著書)¶
　　(十餘萬言黄老其徒李疆牧州喜欲吏君揖風而/慙噤語於脣還謂子雲子誠知人九十夀終身概)¶
　　(髙旻妥張寛贊曰惟武嗣位而有荒志厥徳靡升/神不  祀婐然靈媛止乎渭濱帝使走咨何所而)¶
　　(人媛告七車能為我言君稽首對吾祀弗蠲帝用/謝愆君改厥薦天人之交自我而見  李仲元贊)¶
　　(曰髙也絶俗雖介不通卑也汚俗雖順不恭淵哉/仲元内粹外渾衆不我知揚子識其賢其賢奈何)¶
　　(在通恭之間可器有名非行至完彼顯在人吾晦/與天天而不人萬世其傳  何武字君公贊曰氾)¶
　　(鄉為人鯁固清明嫉惡比周直鞅安行先問儒官/已乃事事望侈徳充晚相天子天子倚之姦臣内)¶
　　(憎天䘮道消卒為賊乘玉折不撓身沒名升語揚/雄字子雲贊曰卓哉子雲為漢儒師凖易論  同)¶
<pb:KR2k0052_WYG_040-20a>¶
　　(聖是非百家懘淫我獨正聲譎怪續藏孔道光明/歆也致訾謂抵醬䝉惟譚有言必傳無窮劇秦詭)¶
　　(辭恨死新時曰漢中天果不吾欺耳蜀郡太守髙/䀢贊曰顯顯若人有政自律摘民  目尊右儒術)¶
　　(晚漢多艱校屋蕩焚經生罔依弦誦不聞君大紹/興新堂及廡繪帝王以還冠服所祖大掖翺翔坐)¶
　　(復鄒魯與文偶祠血食千古文宋蔣堂字希魯贊/曰蔣侯挺挺天與嚴方健而  明不逢不將始治)¶
　　(蜀人政未及孚纖者嫉侯膏吻騰誣侯政已孚蜀/人熈熈侯坐徙官逺近驚咨侯始興學紹文之餘)¶
　　(百堵増増大度厥居髦俊聿來晝經夜史盎然西/南號多君子侯既去州右區即毁侯恵在人已膚)¶
　　(而髓子產相鄭先謗後歌來世視之謂侯如何樞/按吴曽漫録云蔣堂字希魯宜興人仁宗時以)¶
　　(密直學士知成都嘗召髙才碩生㑹試府事親較/才等勸成學者於學之側别建西學以廣諸生齋)¶
<pb:KR2k0052_WYG_040-20b>¶
　　(室迄成而公移蒲中其後轉運使毁之以増廨舎/既而常山宋公尚書至府聞其事歎惜久之且欲)¶
　　(成公意乃即其舊址建文翁祠祠之内圖莊君平/鄭子真司馬相如揚子雲蜀士先賢凡九及公之)¶
　　(像而十常山/公為之贊)¶
　　黄庭堅緑菜贊(石刻在蘆山縣古廟中可蔡䝉之/下彼江一曲有茹生之  以為䔩)¶
　　(蛙蠙之衣采采盈掬吉蠲銑澤不溷沙礫芼以辛/鹹宜酒宜餗在吴則紫在蜀則緑其臭味同逺故)¶
　　(不録誰其發之班我㫖蓄維女博士史君炎玉贊/宋紹興甲戌知縣徐閎中跋云山谷老人緑菜)¶
　　(刻石於蘆山縣廟中嵗更百禩典刑儼存贊末有/史君炎玉之句讀者多所未喻葢指言眉陽望族)¶
　　(史氏女名琰者琰字炎玉髫丱資穎嗜學蘋蘩綫/纊一不經意志業専確迺博古善績文雅安張士)¶
<pb:KR2k0052_WYG_040-21a>¶
　　(儀諱誾少卿出守眉陽聞其才且賢納為冢嗣子/履諱祺之婦炎玉之歸子履性素沖淡不事鉛飾)¶
　　(服澣濯之衣日游心於編簡翰墨平生臨覽之勝/燕笑之適與子履詩詞酬唱格調閒雅久而盈篋)¶
　　(手自叙次目曰和鳴集善用秃筆字體莊勁少卿/愛重之殊不責以中饋之職厥後少卿幼子介卿)¶
　　(諱祉擢進士第調睂之青神尉是時山谷老人謫/居涪城遡流見介卿誦親親之好葢少卿之室江)¶
　　(南黄按察諱廉之女弟於山谷老人姑輩也炎玉/配子履實其親表因騰書致緑菜為信山谷珍其)¶
　　(品以贊謝之有曰班我㫖蓄惟女博士史君炎玉/猶古女校書之褒云蘆山楊與權諱巽先生年垂)¶
　　(八十炎玉宅相也大觀間以行藝為郡學政毎休/沐以甥禮侍見相與窮日論文且評課試近題淵)¶
　　(源端緒不減謝韞解圍之辯傳播諸生咸推仰焉/與權謂其才美秀嘗見許於文章宗匠恐浸久湮)¶
<pb:KR2k0052_WYG_040-21b>¶
　　(沒無聞詳其本末屬閎/中記叙載石勉從其請)¶
　　張俞蜀三賢畫像贊(并序有益州中興寺有墨池/院院  前漢揚子雲莊君平)¶
　　(李仲元三賢畫像因各贊之來者觀像讀贊則知/三賢之道至焉  揚子雲贊曰子雲潛真與聖合)¶
　　(神龍隠其徳鳳耀其文譔灋著𤣥統貫天人道徳/之首譚稱絶倫  莊君平贊曰淵淵蜀莊至人之)¶
　　(貎心通蓍龜言必慈孝推道衍徳窮神入妙子雲/之師孰洞其照  李仲元贊曰仲元何如貎人心)¶
　　(天出方其隠黙愈於言道兼夷恵/質妙雲淵屈伸猶龍物無累焉)¶
　明吴薦宋賢贊(宋朝議大夫黎公錞贊曰三傳融心/六一攸契經術揚廷結知英帝學仕)¶
　　(兼優借留斯致牋簡遺言百世爭媚秩右正言節/愍張公庭堅贊曰大科傑魁正言清  諫紙數陳)¶
<pb:KR2k0052_WYG_040-22a>¶
　　(侃侃無匹惟憸弗從三謫匪逸節愍揚名百世一/日  宣敎郎畏齋游公桂贊曰三禮正傳濬淵樂)¶
　　(絶經學有編日星昭揭猗我文皇治敎超越用輔/休明大加采列  少保忠定安公丙贊曰桓桓忠)¶
　　(定神發皛然甫占仕版經濟黙全霆掃/兇逆談笑首傳功流秦蜀千斯萬年)¶
　　吴伯通自贊(仁之居廓然義之路坦然此天之所/以與我者與聖賢而同然雖余足之)¶
　　(履有未徧也而其目之覩已了然惟之死而心亦/靡他又能無適而不皆然則位雖止乎三品而夀)¶
　　(亦拘乎百年兹生/也庶乎其不徒然)¶
　頌¶
　漢王褒聖主得賢臣頌(夫荷旃被毳者難與道純綿/之麗密羮藜唅糗者不足與)¶
<pb:KR2k0052_WYG_040-22b>¶
　　(論太牢之滋味今臣僻在西蜀生於窮巷之中長/於蓬茨之下無有游觀廣覽之知顧有至愚極陋)¶
　　(之累不足以塞厚望應明㫖雖然敢不畧陳愚心/而抒情素記曰恭惟春秋法五始之要在乎審已)¶
　　(正統而已夫賢者國家之器用也所任賢則趨舎/省而功施普器用利則用力少而就效衆故工人)¶
　　(之用鈍器也勞筋苦骨終日矻矻及至巧冶鑄干/將之樸清水淬其鋒越砥斂其鍔水斷蛟龍陸剸)¶
　　(犀革忽若篲氾塵塗如此則使離婁督䋲公輸削/墨雖崇臺五層延袤百丈而不溷者工用相得也)¶
　　(庸人之御駑馬亦傷吻弊策而不進於行胸喘膚/汗人極馬倦及至駕齧膝驂乘旦王良執靶韓哀)¶
　　(附輿縱騁馳騖忽如影靡過都越國蹶如歴塊追/奔電逐遺風周流八極萬里一息何其遼哉人馬)¶
　　(相得也故服絺綌之凉者不苦盛暑之鬱燠襲狐/貉之煖者不憂至寒之悽愴何則有其具者易其)¶
<pb:KR2k0052_WYG_040-23a>¶
　　(備賢人君子亦聖主之所以易海内也是以嘔喻/受之開寛裕之路以延天下之英俊也夫竭智附)¶
　　(賢者必建仁策索逺求士者必樹伯迹昔周公躬/吐握之勞故有圄空之隆齊桓設庭燎之禮故有)¶
　　(匡合之功由此觀之君人者勤於求賢而逸於得/人人臣亦然昔賢者之未遭遇也圖事揆䇿則君)¶
　　(不用其謀陳見悃誠則上不然其信進仕不能施/效斥逐又非其愆是故伊尹勒於鼎爼太公困於)¶
　　(鼓刀百里自鬻寗戚飯牛離此患也及其遇明君/遭聖主也運籌合上意諫諍則見聽進退得闗其)¶
　　(忠任職得行其術去卑辱奥渫而升本朝離蔬釋/蹻而享膏梁剖符錫壤而光祖考傳之子孫以資)¶
　　(說士故世必有聖治之君而後有賢明之臣故虎/嘯而風冽龍興而致雲蟋蟀俟秋唫蜉蝣出以隂)¶
　　(易曰飛龍在天利見大人詩曰思皇多士生此王/國故世平主聖俊乂將自至若堯舜禹湯文武之)¶
<pb:KR2k0052_WYG_040-23b>¶
　　(君獲稷契臯陶伊尹吕望之臣明明在朝穆穆布/列聚精㑹神相得益彰雖伯牙操□鐘逢門子彎)¶
　　(烏號猶未足以喻其意也故聖主必待賢臣而𢎞/功業俊士亦俟明主以顯其徳上下俱欲翕然交)¶
　　(歡千載一㑹論說無疑翼乎如鴻毛遇順風沛乎/若巨魚縱大壑其得意如此則胡禁不止曷令不)¶
　　(行化溢四表横被無窮遐方貢獻萬祥畢臻是以/聖主不徧窺望而視已明不殫傾耳而聽已聰恩)¶
　　(從翔風翺徳與和氣游太平之責塞優游之望得/遵游自然之勢恬淡無為之塲休徴自至夀考無)¶
　　(疆雍容垂拱永永萬年何必偃仰屈伸若彭祖煦/嘘呼吸如喬松眇然絶俗離世哉詩曰濟濟多士)¶
　　(文王以寧葢信/乎其以寧也)¶
　宋孫漸芝堂頌(宋哲宗紹聖四年夏四月八日有芝/生於温江縣觀音院齋㕔之楹一本)¶
<pb:KR2k0052_WYG_040-24a>¶
　　(而數結烟縷氤氲閱月不散邑令孫漸扁其處曰/芝堂而為之頌曰王母薦祉金精效竒是生神草)¶
　　(雲英瓊&KR0331;給園之中湔水之湄地其幽矣芳而孰/知陟彼岷宫正人頎頎夜授祕訣謂余搴之沃之)¶
　　(醴泉濯之天池羞以石髓茹而忘饑黄/綺為侶喬松可期盍獻天子以薦神祗)¶
　　劉錫至道聖徳頌(并序家臣聞惟王建國闢天下/以為  問罪弔民執征伐而自)¶
　　(出禮樂興而車書混風雨順而隂陽和敷大信以/被豚魚露至仁而及草木耕田鑿井且帝力以何)¶
　　(知里詠途歌惟家給而自樂斯為有道之朝也我/后握圖御宇下武承祧契壓紐之禎祥叶垂衣之)¶
　　(厯數萬方景附百蠻子來邊隅之禍亂已平武庫/之干戈不用觀書乙夜思政未央備窺得䘮之由)¶
　　(咸得步驟之理躬親庶政宵肝忘勞得士則昌所/以崇四科而拔俊造知人則哲所以設千銓而較)¶
<pb:KR2k0052_WYG_040-24b>¶
　　(賢能英雄盡入於彀中寒苦詎遺於巖穴輪轅適/用管庫皆甄白駒之詠不聞維鵜之刺靡作其有)¶
　　(霜稜肅物直氣凜人負謇諤之通才蓄縱横之逸/辯諌油衣而作瓦止鑾輅以從橋若此者俾居諫)¶
　　(署雕龍茂異比鶚聲華杳冥傳江氏之毫寤寐得/丘遲之錦賦就而文無加點詩成而鉢未銷聲若)¶
　　(此者司於文翰黙識穎悟周才博通指天上之石/麟咸欽異表問省中之溫樹不對家人若此者擢)¶
　　(贊樞務籌謀兼濟宇量淵深一言可以興邦九功/斯焉惟叙乘隂未革言從可陟於周師箭漏纔移)¶
　　(行令堪登於漢輔若此者升之於廊廟百職舉而/萬務簡六籍興而五敎修至若勇冠三軍謀深百)¶
　　(勝蘊孫吴之妙畧懐頗牧之沉機箭落酒樽王霸/端居而不動君臨細栁亞夫上請以徐行有竇嬰)¶
　　(濟衆之心擅景舎讓功之美劒刺而飛泉湧出戈/揮而太陽再申識動風雲誠感天地若此者命之)¶
<pb:KR2k0052_WYG_040-25a>¶
　　(為上將則文王能官人漢髙善將將未可同年而/語耶粤以二聖重熈垂四十載邇安逺肅時和氣)¶
　　(清桂海冰天皆同尉候鶼林鰈水盡入提封四郊/無多壘之虞重門罷擊柝之備刑措而不用化洽)¶
　　(於大同睠彼坤維是為益部星分井鬼地接荆揚/列肆雲羅珠貝熒煌於三市居人櫛比酋豪繁盛)¶
　　(於五陵俗尚嬉遊家多宴樂犬子揚雄之故里文/翁石室以猶存所以時有才名好藏文籍勸分務)¶
　　(穡俗久返於淳和說禮敦詩門競成於鄒魯既富/且庶役寡賦輕古為奥區今尤壯觀我后常矜逺)¶
　　(服偏示優恩擇循吏以撫綏去貪人之刻削熈然/無事迄今稍康儻軍旅尚多則仰給斯費徵斂及)¶
　　(下咨怨必興擾我蒸民曷為父母所以減其戍卒/用泰兩川務安黎庶之心冀免侵漁之弊不謂灾)¶
　　(纏分野盗起窺覦乘虛輙搆於姦謀恃險僭稱於/大號聚徒作梗掲木為干駈脅我編氓䖍劉我郡)¶
<pb:KR2k0052_WYG_040-25b>¶
　　(邑謂長安日逺劒棧天髙竊料王師焉能立至稍/阻瓜時之約克成劇據之謀遂令不逞之徒分誘)¶
　　(順非之軰數逾百萬毒甚豺狼先逼龜城恣行犬/噬守臣敗職共治乖方復衆寡以相懸遂金湯而)¶
　　(失險使我一城生聚陷塗炭以何辜三峽揚波躍/鯨魚而害物使車入奏宸聽俄聞憤兹蜂蠆之㣲)¶
　　(玷我承平之化雷霆赫怒貔虎徴師先擇統帥之/臣能荷腹心之寄授受之際艱難責成顧謂宣政)¶
　　(使王繼恩曰汝久侍冕旒嘗親帷幄執大節而不/奪竭忠誠而可嘉屢從龔行備知韜畧今以蜀民)¶
　　(失馭蟻聚為妖若火燎原須行撲滅如湯沃雪暫/枉師徒必以謀臣逹於閫制識董戎之體知應變)¶
　　(之方僉曰汝諧祇膺朕命由是密承睿算寅奉宸/嚴諭之以盪定之期誨之以懐柔之畧倐離景從)¶
　　(夙駕星軺仗玉節以身先㑹虎賁於闗右分萬乘/憂勤之意解一隅俶擾之危莫不倍道兼行次於)¶
<pb:KR2k0052_WYG_040-26a>¶
　　(昭武登山臨水車殆馬煩察彼輿情斯亦勞止俾/之休憩逮於浹旬皆知秣厲之方盡稟甲庚之令)¶
　　(遽以單醪饗卒十乘啓行龍躍崩雲雨施屆路朱/旗爍野霜矛凜空士一其心人百其勇過孟陽之)¶
　　(劒閣易若轉丸下王濬之刀州疾如反掌賊首李/順閉闗設拒坐甲固存魚游沸鼎之中莫知攸濟)¶
　　(梟處危巢之上猶唳惡音王繼恩大陳俄臨中軍/悉至親揮白羽競務先登萬旅齊驅排闥而入短)¶
　　(兵接刃一以當千交鋒靡遺應弦皆斃類䳸鸇之/逐鳥雀若鴻毛之遇順風李順力屈勢窮藏於羣)¶
　　(冦亂兵所害横屍莫知既免載於檻車亦幸逃於/梟首自辰至午拯危就安巢穴砥平淑慝精辨茍)¶
　　(非我后神機獨斷睿選當仁遵出口入耳之言副/臨事制宜之㫖曷以立除大憝罄剪羣兇波靜錦)¶
　　(川雲集闤闠百姓胥悅三軍肅然禁暴戢兵府庫/秋毫而不犯矜孤恤寡閭閻老幼以如歸氛祲消)¶
<pb:KR2k0052_WYG_040-26b>¶
　　(而和氣生祅逆除而皇風扇捷書纔奏曲赦屢加/什一之征併從蠲宥筦𣙜之利取便人民小大之)¶
　　(罪皆除逋次之徒盡釋雷雨作解咸與維新於是/闔境緇黄一川士庶扶老㩦幼攀長吏之轅言發)¶
　　(涕零感大君之恵日昨以頑愚背誕偷竊亂常上/黷四聰逺勞七卒誠合赭宫汚地易貫移鄉或置)¶
　　(於魑魅之陬或遷於成周之邑豈謂乾坤厚施雨/露深恩免玉石以俱焚俾涇渭之分别匿瑕含垢)¶
　　(以欲從人生者安懐土之情歿者遂首丘之志下/哀痛泣臯之詔申禹湯罪己之言地處要荒再荷)¶
　　(堯天之覆年當蒲栁重觀舜日之光願立豐碑請/頌聖徳知州樞密直學士張詠樂成盛事遂其所)¶
　　(陳以臣漕運從軍備覿戡定具以衆懇請頌徽猷/然而天地貞觀之仁日月髙明之道豈以雕蟲末)¶
　　(技半豹謏聞能歌造化之功可紀照臨之徳井視/星而無幾螺測海以非多内省庸虛夫何叙致忝)¶
<pb:KR2k0052_WYG_040-27a>¶
　　(為臣子不敢讓辭惡殺好生雖裨竈焉知於天道/歌虞頌魯即王褒粗曉於人心梗概直書謹為頌)¶
　　(曰我后繼明應乾馭宇道冠百王功髙萬古越契/踰䋲登三邁五天下一家千年真主化臻清淨用)¶
　　(急賢良除兇定難論道經邦往無弗克謀無不臧/左右前後得人而昌覆載之中霜露所委法則衣)¶
　　(冠混一書軌牛馬歸牧劒㦸消毁萬國咸寧四郊/絶壘西南益部羣盗狂搔謂地之險謂天之髙亂)¶
　　(常作梗憑阻興妖窮兇極惡自孽難逃聲聞於天/王赫斯怒親選帥臣即時届路羽檄徵師函闗西)¶
　　(度十萬貔貅㑹集雲霧元戎貞律盡稟神謀平趍/劒閣直入成都烏合蟻衆席捲風驅一日而定百)¶
　　(姓重蘇渠魁既殲脅從皆釋宣諭安存閭閻萬億/不獲已而亂是用殛班白感泣兒童悅懌蠢兹巨)¶
　　(逆黷我一方民罹點汚帝用盡傷恩宥稠沓愍念/凋戕視人如子降福穰穰中外緇黄遐爾耆艾泣)¶
<pb:KR2k0052_WYG_040-27b>¶
　　(告長吏鄙俗罪大比屋可誅聖恩全貸施重嵩衡/命輕草芥請頌聖徳刋在貞珉朝夕瞻企蹈詠聖)¶
　　(神如依日月若拜君親/長遵忠孝用誡曽雲)¶
　　司馬光解禪頌(并序如文中子以佛為西方之聖/人信  文中子之言則佛之心可)¶
　　(知矣今之言禪者好為隠語以相迷大言以相信/使學者倀倀然益入於迷妄故予廣文中子之言)¶
　　(而解禪頌六首若其果然則雖中國行矣何必西/方若其不然則非予之所知也謹序如左李公丞)¶
　　(相嘗謂聖人設敎其道必歸於一故作是頌以釋/未悟也頌曰忿氣如烈火利欲如銛鋒終朝長戚)¶
　　(戚是名阿鼻獄其一顔囘安陋巷孟軻養浩然富/貴如浮雲是名極樂國其二孝弟通神明忠信行)¶
　　(蠻貊積善來百祥是名作因果其三仁人之安宅/義人之正路行之誠且久是名光明藏其四言為)¶
<pb:KR2k0052_WYG_040-28a>¶
　　(百世師行為天下法久久不可掩是名不壊身其/五道義修一身功徳被萬物為賢為大聖是名菩)¶
　　(薩佛/其六)¶
　　張俞成都府學講堂頌(并序守今上嗣位之年昌/黎公  蜀之五月修文翁)¶
　　(講學之事乃治學館就與諸生講習禮文又三月/遂作大講堂明年三月甲子乃㑹僚佐及學官生)¶
　　(徒等三百人行講禮於堂上是日府縣士民及四/方之客迨萬人咸來觀聽且謂蜀之學逺矣肇興)¶
　　(於漢歴晉唐至於戰國世世弦誦不衰所謂周公/禮殿文翁石室越千餘載而巋然猶存今昌黎公)¶
　　(復作講堂而穹隆龎鴻侈於漢之殿室自闕里及/三都四方之講堂未有壯乎此也觀乎岌岌煌煌)¶
　　(蔚有休光其為敎化之本歟乃颺言而頌之曰維/蜀學宫肇於漢初用倡庠學盛於八區八區洋洋)¶
<pb:KR2k0052_WYG_040-28b>¶
　　(絃誦復興周法孔經是纘是承宋炳文章與漢同/風五世寖昌乃學之功文武韓侯撫我蜀都敎我)¶
　　(子弟一歸於儒乃嚴學宫乃崇講堂山岌洞闢巋/然靈光儒師學徒翼翼羣居升堂接武講考詩書)¶
　　(所講維何孔門四科若金在礪若圭在磨匪經弗/習匪聖弗師羣言淆亂乃聖之疵伊昔魯堂有游)¶
　　(有夏蜀學之興亦有揚馬韓侯作藩文以化下揚/天之聲爛於周雅明道二年公父太師由樞密直)¶
　　(學士諫議大夫守益州崇學尚文振禮樂之聲召/拜御史中丞遂叅知國政號為名卿公嘗自諌院)¶
　　(遷知制誥充翰林學士拜諌議大夫為中丞以亮/直不迴改侍讀學士為環慶路大帥就加端明殿)¶
　　(學士移守成都又遷給事清徳懿文陶化舊俗澟/然穆然聲流江漢父老咸謂賢父賢子先後出入)¶
　　(相繼其遺化紹功近世未有其倫者昔鄭正公之/鎮興元創立儒宫開設學校其子宣公復居其位)¶
<pb:KR2k0052_WYG_040-29a>¶
　　(繼成前烈殆將三百年江漢之人誦其遺風若前/日事今韓氏亦再世鎮蜀能懋其功比於二鄭之)¶
　　(賢古今相照美哉予故書其事以俟/其子孫復有臨此都者得以觀焉)¶
　　楊天恵溫江縣二瑞頌(并序千溫江隷成都遠王/畿三  㡬百里有竒葢西)¶
　　(南偏邑也政和二年夏六月有嘉禾産於嚴氏之/圃凡二本是嵗十二月復有甘露降於學宫之柏)¶
　　(凡三日鄉以白縣縣以白府府遣從事即縣覈&KR0250;/皆有實可復不誣輒具書若圖上尚書省以聞詔)¶
　　(下其副尚書禮部藏焉於是前縣令臣宗道馳書/諭假彭山丞臣天恵曰盍頌諸臣越北闕而奏頌)¶
　　(曰於皇御極百志惟叙曰農而農曰士而士爾安/迺宫爾寧迺畝恩詔數下仁滂徳膴農飽以歌士)¶
　　(喜式舞協氣從之祥嘏如雨迺産嘉禾以慶農扈/迺降甘露以幸士子其慶伊何珠穂紛舉俾爾甌)¶
<pb:KR2k0052_WYG_040-29b>¶
　　(寠戸有億秭其幸伊何雲液醲湑俾爾膏馥濡及/嬰孺維我哲后博臨下土相彼多禾均此靈露道)¶
　　(拜稽首誕告奔走恵拜稽首盱/衡語語敢獻裨官以贊矇瞽)¶
　　宇文仕紹興聖徳頌(并序權紹興二十六禩皇帝/總攬  綱大公黜陟注意徳)¶
　　(臣使宅百揆聖賢相逢道同志合或因或革而庻/績咸熈一都一俞而罔不被澤越明年廟堂胥議)¶
　　(逺暨川蜀謂桃林放牛之後罷褒斜流馬之役民/力未紓其弊安在降自外司搜剔軍實推其有羡)¶
　　(除對斛之米數削縑直之倍佑使田夫桑婦榖其/腹而絲其身乃下詔曰朕念四川邈在一隅徳意)¶
　　(志慮懼弗克究晝夜以思安得一時承流宣化觀/風察俗之吏與朕同心使遐方絶微皆如畿内轂)¶
　　(下不亦善乎又曰朕休兵息民之意爾等固知之/矣恵在生而不傷厚而不困詎容煩役久為民患)¶
<pb:KR2k0052_WYG_040-30a>¶
　　(於戯徳意甚大詔㫖甚切舉全蜀五十餘郡越小/大邦罔不精白以承休徳凡逺所谿谷山澤之氓)¶
　　(井飲田食咸知帝力之所加邈爾邊邑卉服椎髻/詔下之日悉來竦聽尚恐未諭㣲臣稽首南望播)¶
　　(告之曰徳莫大於生成恩莫重於養育方今廓天/地之徳施父母之恩乃能全其生而遂其養有君)¶
　　(如此何以報之相視嘆呀鼓舞而退是嵗之彛倫/攸叙百穀用成民有餘力頌聲四起採於擊壤帥)¶
　　(民鳩匠磨崖大書上以述聖朝納民仁壽之域下/以紀齊民歸美報上之心豈不為萬世之休哉謹)¶
　　(按漢王褒作聖主得賢臣頌徒出私意而不出民/謠唐元結作中興頌功雖可紀而徳無可録曷若)¶
　　(方今弭兵之後下輕徭薄賦之令歌詠聖徳皆含/哺鼓腹之民自當過漢軼唐増大雅之什矣臣昧)¶
　　(死再拜潤色其詞曰天作炎圖舄奕千載累洽重/熈盛徳光大寳運中興上下交泰皇澤汪洋罔不)¶
<pb:KR2k0052_WYG_040-30b>¶
　　(霑溉僻陬奥壤尤託王靈中原俶擾獨此彌寧天/雖設險衆心成城抵兵捍闗下瞰三秦靈旗或指)¶
　　(何征不克皇帝神武棄功就徳一視同仁罔間南/北斷自淵衷休師兩國吴越竦息齊楚來盟弢弓)¶
　　(束矢不假用兵井絡編列迄於升平初幼終老獲/全此生向者雲屯開口仰哺流馬褒斜暴跡於路)¶
　　(外府不給犒軍加賦雖率爾力保爾所聚今之講/好迺為息民外司過計覆獲其嬴冕旒燭逺亟下)¶
　　(絲綸削縑罷糴戒諭丁寧惟皇建極斂時五福代/天理物升之當軸都俞之間澤被遐域林林總總)¶
　　(既生且育仰帝之徳大矣乾坤懐帝之賜父母深/恩萬口附和載之和聲此山不朽刻之以文左奉)¶
　　(議郎知雅州蘆山縣事主學事勸農/公事兼兵馬司監臣宇文仕撰并書)¶
　碑¶
<pb:KR2k0052_WYG_040-31a>¶
　漢故朝請巴郡太守樊府君碑(公諱敏字叔逹肇祖/虙犧遺苗后稷為堯)¶
　　(種樹舎潛從岐天顧亶甫乃萌昌發周室衰微雲/伯匡弼晉為韓魏魯分為揚充曜封邑厥土河東)¶
　　(樹漢之隂或居於楚或集於梁君纘其緒華南西/疆濱近聖禹飲汶茹汸總角好學治春秋穀氏經)¶
　　(貫究道度無文不覩於是國君備禮招請濯冕題/輿傑立忠謇有夷史之直卓密之風鄉黨見歸察)¶
　　(孝除郎永昌長史遷宕渠令布化三載遭離母憂/五五斷仁大將軍辟光和之末京師擾攘雄狐綏)¶
　　(綏冠履同&KR0504;封袂長驅卑走枕北國復重察辭病/不就再奉朝聘十辟外臺常為治中諸部從事舉)¶
　　(直錯枉覃思舊職彈兇紏貪務鉏民&KR0126;患苦改俗/喜怒作律案罪殺人不顧猖獗告子屬孫敢若此)¶
　　(者不入墓門州里僉然號曰吏師季世不祥米巫/凶虐續乘青羌姦狡並起啗附者衆君執一心賴)¶
<pb:KR2k0052_WYG_040-31b>¶
　　(無洿恥復辟司徒道辭不往牧伯劉公二世欽重/表擢巴郡後漢中秋老乞身以助義都尉養疾閭)¶
　　(里又辟奮義校尉君仕不為人禄不為已桓桓大/度禮蹈萁首當窮台齡松喬協軌八十有四嵗在)¶
　　(叶洽紀驗期臻奄忽藏形凡百咸痛士女涕零臣/子褒術刋石勒銘其辭曰於戲樊考經徳炳明)¶
　　(勞謙損益耽古儉清立朝正色能無撓傾威恩御/下持滿慮盈所歴見慕遺歌景形書載俊乂股肱)¶
　　(幹楨有物有則模楷後生宜參鼎鉉再建皇靈出/經阪險鬼方不庭所戢節足輕寵賤榮故敘天選)¶
　　(而相陪臣晏嬰仰殿留侯距齊非辭福也乃避禍/兮亂曰渾元留像岱瀆冶匠兮金精火佐實生賢)¶
　　(兮豈欲救民徳彌大兮遭遇陽九百六㑹兮當舉/遐年今遂逝兮嗚呼哀哉魂神裕兮建安十年二)¶
　　(月上旬造石工/劉武良鐫書)¶
<pb:KR2k0052_WYG_040-32a>¶
　唐王勃益州徳陽縣善寂寺碑(若夫玉䋲髙曜分寳/厯於皇階金牓洞開)¶
　　(遵蠙暉於帝幄雖復蒼梧北望湘山盈舜后之歌/緑荇西浮江漢積文妃之頌未有激揚煩䕃栖妙)¶
　　(果於香城揮發葢纒樹冥基於淨域則紫房丹室/猶存毁宅之間朱紱瑤筐未出塵籠之際我國家)¶
　　(鳳翔元氣駕黄幄而層飛龍躍太虛絶蒼根而上/傃文皇帝以八才御厯光昇代野之榮文徳后以)¶
　　(十亂乘時恭贊塗山之業握仁王之寳鏡日月重/光驅梵帝之金輪雷霆靜祲湼槃甘露睿承渥而)¶
　　(霄流般若靈音雜祥風而曉引蛟臺蜃閣俄交震/旦之墟月面星毫坐照毗耶之國善寂寺者葢舊)¶
　　(寺之餘址梁武帝之所建也爾其碧雞仙宇分絶/嶂於金隄石兔遙源控長江於玉峽封畿四㑹龍)¶
　　(坰舎衛之壇里閈三分鹿野徑行之地洎蒼鵝上/擊銅馬交馳祇園興板蕩之悲沙界積淪胥之痛)¶
<pb:KR2k0052_WYG_040-32b>¶
　　(火炎崑岳髙堂與雁塔俱平水浸天街曲岸與猴/池共盡山川隠嶙空傳鷲嶺之基灌莾蕭條非復)¶
　　(鶯林之樹武徳伊始君子道亨正皇極而撫寰中/登太階而平天下函闗雲物更逢真聖之朝井絡)¶
　　(星辰重集㑹昌之運雖開基撥亂獄訟知歸而繼/絶興亡經綸未暇先皇帝統業貞觀御宸奉文物)¶
　　(於三天布聲名於十地參羅上下充槖籥於襟懐/八部神祗薦圖書於掌握皇寳降地花昇含生無)¶
　　(昬墊之虞法衆有來蘇之望俄而後庭遘癘椒房/穆卜六宫震恐三靈愕眙馳瑶展幣有罄於羣宗)¶
　　(碧劑懸針無徴於衆術帝迺降監迴慮屏壁與球/追勝迹於雲闗事良縁於福地爰紆聖綍重啓禪)¶
　　(宫峙璇刹於將傾鎮銀䋲於已絶絲綸既洽棟宇/行周坤徳用寜隂儀載朗於是林衡授矩周官銓)¶
　　(揆日之工梓匠揮斤荆客練成風之巧重楹畫栱/坐出天霄複樹文閨俛臨霓宇顯慶中縣令蕭君)¶
<pb:KR2k0052_WYG_040-33a>¶
　　(道𢎞理鈎䋲於日用憑藻繢於天成僊宫之妙匠/可尋盧舎之神模不墜琱落鶴翥曳珠網於星津)¶
　　(繡桷蚪伸吐璿璫於月徑緑房丹鎻綵綴晴霞紫/閣青疏光含薄露春風瓊樹香飄席上之蘭秋水)¶
　　(銀塘影數軒中之芰辰光轉卉飜寳字之龍花溽/露低枝蕩真文於貝葉天童潤色黄珉碧玉之壇)¶
　　(海聖彌綸獅子龍王之㑹建靈幢於厚夜琢飾年/深縣法鼓於迷津規模嵗逺時又於佛堂東壁畫)¶
　　(二聖僧丹青未畢大啓神光鄰玉麈之崇輝發金/龕之實相朱軒夕朗似遊明月之宫紺宇晨融若)¶
　　(對流霞之闕由是岷英蜀秀攀講序以雲趨帶驚/帬鸞仰齊庭而霧合貪機大阻淨施旁流綺羅分)¶
　　(解佩之因軒葢得捐金之所靈妃翳日拾翠幄於/香筵僊客停雲落霓裳於寳地自非沖姿密契景)¶
　　(應潛周豈能照義祉於氤氲動元機於肸蠁者也/爰有上座𢎞一節並沈研性符隠括仁崇凝妙律)¶
<pb:KR2k0052_WYG_040-33b>¶
　　(於神珠肅靈椒於寳印太昊奉檝截苦海而横流/風伯扶輪歴耶山而效駕騰燭龍於慧炬府鏡重)¶
　　(昏奏鳴鳳於天歌下清羣籟摩珍在握遙臨七寳/之宫正覺為心俯闢三乘之路湛衢鐏於忍地品)¶
　　(藻雞園推水砥於言河扶持象化縣令宇文某河/南人也帝隋尚書之𤣥孫皇唐侍中之令子爾其)¶
　　(虹旗萬里御六氣而鵬飜霜㦸千羣擁三川而鶚/視帝葉皇枝之重對越乾坤金縢石匱之功光華)¶
　　(宇宙公上流禔慶中和毓祉見鍾鼎於南鄰奉軒/寰於北闕雲姿月步下瑤澤而追風雪羽霞臨歴)¶
　　(珠囦而矯霧芳蘭公子即以地業髙人幽桂王孫/即以琴罇待物叙徽猷於禮樂則爼豆縱横談賞)¶
　　(契於林泉則烟霞咫尺自裁聲百里揆化雙川収/武城之故事擇中牟之令典仁風易狎候丹翟於)¶
　　(春坰恵化難經佇青鸞於曉墅山巨源之逺量嘯/傲行藏謝太傅之髙風從容語黙縣丞王敬衣簪)¶
<pb:KR2k0052_WYG_040-34a>¶
　　(舊族孝友名家白虹緘抵鵲之花紫電蓄衝牛之/氣七年髙秀拂層漢以非遙六月雄圖擊長波而)¶
　　(未逺鄉望等少承榮緒中區勝族門稱東别之標/地接西隅之響嚴東平之履道盛徳家傳秦子敕)¶
　　(之談天風流代襲咸以為妙圖真諦事出於無名/翠琰懸碑道凝於不朽弇州北跨猶疏騄驥之銘)¶
　　(文石東區尚勒元龜之頌况乎玉衣流慶事屬於/仙幃金屋延祥福纒於梵宇爰求勝筆載紀芳謠)¶
　　(下官弱植少徒薄遊多睱薜蘿人事空餘江海之/心筆札神交尚有淵雲之氣相如謝病訪詩酒於)¶
　　(臨邛丘也棲遲聴弦歌於單父羣公以道之存矣/思傳紀徳之書下官以文在兹乎願展當仁之筆)¶
　　(其詞曰蜀江東漸岷山西積月峽星橋勝金孕碧/肸蠁靈兆丘墟梵迹雁塔摧基鹿苑遺迹肅肅黄)¶
　　(運英英文母配乾垂慶儀坤握矩寵照香城仁沾/淨土爰光大壯聿求多祚青牛福地白鶴祥林重)¶
<pb:KR2k0052_WYG_040-34b>¶
　　(扃霧敞複殿雲深龕雕翠玉刹樹黄金龜鏡夕照/鳳鐸晨吟蕙樓彌望花臺出沒棟列長虹窻栖明)¶
　　(月果唇周映蓮眸間發雨霽猴池煙生龍窟肅穆/禪衆優游令宰方駕天衢連舟性海鷲岳増飾雞)¶
　　(林潤彩藻繪相尋丹青盡在我今懐矣窮路何之/承風詠徳展義陳詞百年心事千載風期東西南)¶
　　(北棲遑/㡬時)¶
　　梓州郪縣兜率寺浮圖碑(若夫仙樓白玉窈㝠崑/閬之墟神闕黄金寂寞)¶
　　(蓬瀛之浦斯則岡巒髣髴稽鳳册而空存島嶼慿/陵艤龍舟而罕迨至若按皇軒於夏籙攷璿構於)¶
　　(殷圖周王北洛之宫秦帝南山之閣西京故事下/聽雷霆東國餘基俛臨雲雨莫不陵遷谷變共榛)¶
　　(灌而丘墟火絶烟沈與風雲而坱莾其有據坤輿/之寳位借神道之㝠扶占象緯而圖基揆川原而)¶
<pb:KR2k0052_WYG_040-35a>¶
　　(宅址蜂臺映月還臨舎衛之城雁塔尋雲即對𡺸/闍之嶺成而不毁者將斯之謂歟兜率寺者隋開)¶
　　(皇之所建也爾其林泉糾合之勢山川表裏之制/抽紫巖而四絶疉丹峯而萬變連溪拒壑所以控)¶
　　(引太虛蒸雲駕雨所以盪洩元氣涪江千仞波潮/將旭日爭光都城百雉甍棟與晴霞共色信造化)¶
　　(之竒模盡登臨之妙境丹房霧轉抗金樞於桂岊/之前紺殿星開栖玉刹於  四崖花落沼近拂天)¶
　　(衣澗葉低隂斜籠寳座宵汀鶴警乘鼓吹而齊鳴/曉峽猿清挾霜鐘而赴節若乃巡碧磴歴懸階鎻)¶
　　(忩登烟綵瓊鋪洞照神姿滿月如臨石鏡之峰衆/馥揚  似對香爐之岳信可下清人境上配天都)¶
　　(為勝地之先鳴執名山之右契者也爰有信弟子/某某等夙袪塵網蚤植慈根悲梵室之未宏悼禪)¶
　　(宫之尤褊以為上棟下宇河圖避風雨之災廣榭/崇臺時令著髙明之宅是以菩提長者競潔靈境)¶
<pb:KR2k0052_WYG_040-35b>¶
　　(之壇天帝人王爭闢仙宫之塔則知威容下麗羣/生鮮悲仰之因材璞重琱黎人有子來之地乃於)¶
　　(寺内建浮圖一所某年月日鄉望等兆基𢎞願繼/發淨因陵轢中天規模大壯  二髙列砌架浮軒)¶
　　(直上千尋周迴百步占氛候景神祗叶幽贊之功/揆墨端行班倕逞絶羣之思收岱宗之杞梓聚崑)¶
　　(山之玉石土兼五色金逾百鍊龍蟠萬栱巢屛翳/而髙襄鶴矯千楣冠扶揺而獨運重擔藹藹雲將)¶
　　(反覆於櫺軒洞宇寥寥風伯栖遑於戸牖仙娥去/月旅方鏡而忘歸寳婺辭星攀圓璫而未返懸甍)¶
　　(黮䨴若鵬飛之戾九天丹楹聨騫如鳳翔之遽千/仞毎至韶光煦野爽藹晴遙列郊墟於四野開雲)¶
　　(氣於千里風恬雨霽烟霧藻天地之容埜曠川明/風景挾江山之助則有琱簾繡軸非淨域而停輪)¶
　　(寳騎銀鞍指珍臺而聳轡於是按岫幌抵巖扃攀/翠複而三休步髙梁而十憩廟軒外敞淑氣長延)¶
<pb:KR2k0052_WYG_040-36a>¶
　　(隂室中開鮮颷自激俯環瀛而極野積蘇非遠出/雲漢而髙踐靈槎可託真福地之殊觀香域之巨)¶
　　(麗者乎寺主等沉研二諦振耀三明抵蒼璧於耶/山覽碧珠於定水挹其流者曲成般若之縁承其)¶
　　(風者濬發菩提之願長史河東裴某風神朗潤操/履貞勤蕭條江海之心磊砢冰霜之節下岷闗而)¶
　　(叱馭寄切全都臨蜀埜而宣條功深半刺縣令衞/某  四河東望族榮髙銅墨仕握弦歌浹辰而風)¶
　　(化大行逾月而姦豪屏氣陶潛彭澤自得髙人王/吉臨邛仍延重客縣丞胡敬仁三河舊嗣一代良)¶
　　(材提鏌鎁而願割蹁驊騮而待步江湖秋至方懐/縱壑之圖海浪風髙未接垂天之翼鄉望等竝中)¶
　　(和受氣孝友承家才稱江漢之靈地實岷峨之秀/或以時良入選擢跡鄉鄰或以輿望來儀升名郡)¶
　　(縣並沐康衢之化俱成比屋之封瞻彼岸而同歸/登春臺而共樂咸以垣墉遽覆猶傳路寢之歌銀)¶
<pb:KR2k0052_WYG_040-36b>¶
　　(鼎俄窮尚勒靈臺之頌况乎崇基奕奕與天地而/爭工層搆峩峩配山川而永固豈可使宏規在我)¶
　　(空存蔽日之基雄筆同時不借凌雲之氣謹聞命/矣乃作銘云二象成紀三  才定位開剖太虚導)¶
　　(引元氣紛紛化迹颷颷聖致行傑趣約歸同葉異/法王西眷教迹東流功超道茂義冠儒流丹青既)¶
　　(備棟宇旋周梵宫霞積香閣星浮緬規蓬瀛金臺/迥起曠瞻崑閬瑤房峻峙壯矣名都神居攸止大)¶
　　(哉英服兹峯誕紀金䋲對嶺玉牓分岑松扃委鬱/桂幌深沉雲龕菜晦烟洞花深重巒霧結複澗泉)¶
　　(吟肅肅禪衆遙遙淨境鹿埜經文龍宫拂景梵奏/金石光來石井峽曉猿清地曛鶴警岷峨舊族江)¶
　　(漢英姿爭開法願重峻崇基占雲接廡撥景分墀/天人合應幽顯呈期靈思孤出神模獨湧霧積千)¶
　　(楹霞長萬拱玉牖星羅璿璫月擁複榭龍蟠重甍/鳳聳峩峩峻岊奕奕崇標琱簾切漢寳綴凌霄深)¶
<pb:KR2k0052_WYG_040-37a>¶
　　(忩閟景洞戸流颷銀釭夕映珠鐸晨搖我辭秦隴/來遊巴蜀勝地歸星名都憩足甫逮鄉縣頻移灰)¶
　　(燭聿從良友時尋妙躅曠望原陸周流江汜桃李/春風芙蓉秋水烟霞四面闗山千里他鄉寓目兹)¶
　　(焉復/㡬)¶
　　益州夫子廟碑記(述夫帝車南指遁七曜於中階/華葢西臨藏五雲於太甲雖復)¶
　　(星辰蕩越三元之軌躅可尋雷雨沸騰六氣之經/綸有序然則撫銅渾而觀變化則萬象之動不足)¶
　　(多也握瑤鏡而臨事業則萬機之凑不足大也故/知功有所服龜龍不能謝鱗介之尊器有所歸江)¶
　　(漢不能竊朝宗之柄是以朱陽登而九有照紫泉/清而萬物覩粤若皇靈草昧風驪受河洛之圖帝)¶
　　(象權輿雲鳳錫乾坤之瑞髙辛堯舜氏沒大夏殷/周氏作逹其變遂成天下之文極其數遂定天下)¶
<pb:KR2k0052_WYG_040-37b>¶
　　(之象衣冠度律隨鼎器而重光玉帛謳歌及宗禋/而大備洎乎三川失御九服䝉塵爼豆䘮而王澤)¶
　　(竭鐘鼔衰而頌聲寖召陵髙㑹諸侯輕漢水之威/踐土同盟天子窘河陽之召三徽制度乘戰道而)¶
　　(横流千載英華與王風而掃地大業不可以遂絶/由是河洛兆朕索王開受命之符天地氤氲元聖)¶
　　(舉乘時之策興九圍之廢典振六合之頽綱有道/存焉斯文備矣夫子姓孔氏諱丘字仲尼魯國陬)¶
　　(人也帝天乙之靈苗宋㣲子之洪緒自元禽翦夏/浮寳玉於南巢白馬朝周載旌旗於北面五遷神)¶
　　(器琮璜列髙帝之榮三命雄圖鐘鼎冠承家之禮/商丘誕睿下屬於防山泗水載靈遙馳於汶上禮)¶
　　(樂由其輸委仁義所以來蘇排禍亂而備乾元掃/荒屯而樹真宰聖人之大業也若乃承百王之丕)¶
　　(運總千聖之殊姿人靈昭有作之期嶽瀆建非常/之表珠衡王斗徵象緯於天經贊像龍尊集風雲)¶
<pb:KR2k0052_WYG_040-38a>¶
　　(於地紀亦猶三階暇月恒星知太紫之宫八桂衡/霄羣嶺辨中黄之宅聖人之至像也若乃順時而)¶
　　(動用晦而明紆聖哲於常師混波流於下問太陽/亭午收爝火於丹衡滄海浮天控涓涔於翠渚西)¶
　　(周捧裌僊公留紫氣之書東海摳衣郯子叙青雲/之袂接輿非聖詢去就於狂歌童子何知屈炎涼)¶
　　(於詭問聖人之降迹也若乃叅神撥訓鍊道和倪/屈太白於中郊絆乘黄於下邑湛無為之跡而衆)¶
　　(務同并馳不言之化而羣芳取則雖復霓旌羽斾/齊人張夾谷之威八佾三雍桓氏逼公宫之制洎)¶
　　(乎歴階而進宣武備而斬俳優推義而行肅刑書/而誅正卯用能使四方知罪爭歸舊奪之田三家)¶
　　(變色願執陪臣之禮聖人之成務也若乃乘機動/用歴聘棲遑神經幽顯志大宇宙東西南北推心)¶
　　(於暴亂之朝恭儉温良拱手於危亡之國道之將/行也命道之將廢也命歸齊去魯發浩歎於衰周)¶
<pb:KR2k0052_WYG_040-38b>¶
　　(厄宋圍陳奏悲歌於下蔡聖人之救時也若乃筐/篚六藝笙簧五典折旋洙泗之間探賾唐虞之際)¶
　　(三千弟子攀睿化而升堂七十門人奉洪規而入/室從周定禮憲章知損益之源反魯裁詩雅頌得)¶
　　(弦歌之㫖備物而存道下學而上逹援神叙教藏/赤製於南宫運斗陳經動元符於北洛聖人之立)¶
　　(教也若乃觀象設教三百八十四爻四十有九窮/神知化應萬二千五百五十有五成變化而行鬼)¶
　　(神觀隂陽而倚天地以鼓天下之動以定天下之/疑索衆妙於重元纂羣㣲於太素聖人之讚易也)¶
　　(若乃靈襟不測睿視無涯石砮昭隼集之庭土缶/驗羵羊之井稽山南望識皓骨於封禺蠡澤東浮)¶
　　(考丹苹於夢渚麟圖鑒逺金編題佐漢之符鳳徳/鈎深玉策筮亡秦之兆聖人之觀化也時義逺矣)¶
　　(能事畢矣然後拂衣方外脫屣人間奠楹興夕夢/之災負杖起晨歌之跡撓虹梁於大厦物莫能宗)¶
<pb:KR2k0052_WYG_040-39a>¶
　　(推日觀於魯丘吾將安仰明鈞雨曜不能遷代謝/之期序合四時不能革盈虛之數適來夫子時也)¶
　　(適去夫子順也為而不有用而不窮五教逺而㣲/言絶十哲䘮而大義乖九師爭大易之門三傳裂)¶
　　(春秋之幅六體分於楚晉四始派於齊韓淹中之/妙鍵不追稷下之髙風代起百家騰躍攀戸牖而)¶
　　(同歸萬匠馳驅仰陶鈞而共貫猶使絲簧金石長/懸闕里之堂荆棘蓬蒿不入昌平之墓聖人之遺)¶
　　(風也道揚十聖光被六虚乘素履而保安貞垂黄/裳而獲元吉故能貴而無位履端於大極之初髙)¶
　　(而無名布政於皇王之首千秋所不能易百代所/不能移萬乘資以興衰四海由其輕重雖復質文)¶
　　(交映瞻禴祀而長存金火遞遷奉琴書而罔絶葢/易曰觀乎人文以化成天下又云聖人觀神道設)¶
　　(敎而萬物伏焉豈古之聰明睿知神武而不殺者/夫國家襲宇宙之淳精據明靈之寳位髙祖武皇)¶
<pb:KR2k0052_WYG_040-39b>¶
　　(帝以黄旗問罪仗金策以勞華夷太宗文武皇帝/以朱翟承天穆玉衡而正區宇皇上宣宗祖之累)¶
　　(洽奉文武之重光稽厯數而坐明堂陳禮容而謁/大廟八神齊饗佇旒太史之宫六辨同和駐蹕華)¶
　　(胥之野文物隠地聲明動天樂繁九俗禮盛三古/冠帶混并之所書軌八紘閭閻兼臣之鄉煙火四)¶
　　(極竭河追日夸父力盡於楹間越海陵山豎亥途/窮於亷下薫腴廣被景貺潛周乾象著而常文清)¶
　　(坤靈滋而衆寳用浥金溢於紫煙雨露均華栖玉/燭於元都風雷順軌丹冥  五健鳳彩龍姿激揚)¶
　　(池禦殊徵肸蠁不召而自至茂祉昭彰無幽而不/洽雖復帝臣南面降衢室而無為岱畎東臨陟名)¶
　　(山而有事靈命不可以辭也大典不可以推也由/是六戎宵警横紫殿而摐金五校晨驅蹴𤣥雲而)¶
　　(噴玉星羅海運嶽鎮川渟登碧墠而㑹神祇御𤣥/壇而禮天地金箱玉册益睿算於無疆玳檢銀圖)¶
<pb:KR2k0052_WYG_040-40a>¶
　　(署靈機於不竭功既成矣道既貞矣歴先王之舊/國懐列聖之遺塵翔赤驥而下云亭吟翠虬而望)¶
　　(鄒魯泗濱休駕杳疑汾水之陽尼岫凝鑾暫似銅/山之典迺下詔曰可追贈太師託鹽梅於異代鼎)¶
　　(路生光寄舟楫於同時泉塗改照咸亨元年又下/詔曰宣尼有縱自天體膺上哲合兩儀之簡易為)¶
　　(億載之師表顧唯寢廟義在欽崇邇聞諸州縣孔/子廟堂及學館有破壊并向來未造生徒無肄業)¶
　　(之所先師闕奠祭之儀久致飄零深非敬本宜令/諸州縣官司速加營葺九隴縣學廟堂者大唐龍)¶
　　(朔三年鄉人之所建也爾其州分化鳥境狥蹲䲭/贏錦室於中區託銅梁於右地玉輪斜界神龍蟠)¶
　　(沮澤之雲石鏡遙臨寳牒祕禺山之影天帝㑹昌/之國上照乾維英靈秀出之鄉傍清地絡庠序由)¶
　　(其糾合纓弁所以㑹同文翁之景化不踰智士之/風猷自逺於是雙川舊老攀帝奬而翹心三蜀名)¶
<pb:KR2k0052_WYG_040-40b>¶
　　(儒相成均而變色探周規於舊宅詢漢制於新都/開基於四檜之㕓授矩於三農之際土階無級就)¶
　　(擊壤於新歡茅茨不翦易橧巢於故事莊壇文杏/即架椽欒夾谷幽蘭爰疏戸牖儀型莞爾似聞沂)¶
　　(水之歌列侍誾如若奉農山之對緇帷曉闢横紐/帶於西河絳帳宵縣聚青衿於北海雖秋禮冬詩)¶
　　(之化以洽於齊人而宣風觀俗之規實歸於上宰/銀青光禄大夫譙國公諱崇義大武皇帝之支孫)¶
　　(河間大王之長子髙秋九月振玉贊於唐丘寳算/千齡躍璇蚪於太渚我國家靈命東朝抗裘冕之)¶
　　(尊宗子維城南面襲軒裳之重析鉉元之緒擁朱/虛之位拜玉節於秦京輝金璋於蜀郡元機應物)¶
　　(潛銷水怪之災丹筆申寃俯絶幽精之訟魏文侯/之擁篲道在而謙尊董相國之垂帷風行而俗易)¶
　　(司馬宇文公諱純河南洛陽人也皇根帝緒列五/鼎於三朝青鎻丹梯跨千尋於十絶仲舉澄清之)¶
<pb:KR2k0052_WYG_040-41a>¶
　　(轡未極夷塗士元卿相之材先登上佐冰壺精鑒/遙清玉纍之郊霜鏡懸明下映㑹城之域縣令栁)¶
　　(公諱明字太易河東人也梁岳之英長河之靈沐/江漢之粹精待天衢之元亨旌旗赫奕於中古珪)¶
　　(組陸離於下葉鳳巖抽律擢靈秀於龍門驪穴騰/姿吐榮光於貝闕自朱絲就列光膺令宰之榮墨)¶
　　(綬馳芬髙踐郎官之右仙鳬旦舉影入銅章乳翟/朝飛聲含玉軫臨邛客位自髙文雅之庭彭澤賓)¶
　　(門猶主壺觴之境曠懐足以御物長策足以服人/重泉之意訓大行單父之謳謠遂逺猶為夏弦春)¶
　　(誦俗化之樞機西序東膠政刑之根本上祇朝憲/下奉藩維爰搜複廟之儀載闡重欄之制三門四)¶
　　(表煥矣維新十哲宗師肅然如在將使圓冠方領/再行鄒魯之風銳氣英聲一變賓渝之俗於是侍)¶
　　(郎幽思摛鳳藻於環林丞相髙材排龍姿於壁沼/遺榮處士開簾詮孝悌之機頌徳賢臣持節聽中)¶
<pb:KR2k0052_WYG_040-41b>¶
　　(和之樂其為政也可久其為志也可大方當變化/台極儀型萬宇豈徒偃仰㕔事風教一同而已哉)¶
　　(勃幼乏逸才少有竒志虛舟獨泛乘學海之波瀾/直轡髙驅踐詞場之閫閾觀質文之否泰衆矣考)¶
　　(聖賢之去就多矣自生人以來未有如夫子者也/嗟乎今古代絶江湖路逺恨不得親承妙㫖攝齊)¶
　　(於游夏之間躬奉徳音攘袂於天人之際撫聲名/而永悼瞻棟宇而長懐嗚呼哀哉敢為銘曰五帝)¶
　　(既沒三王不歸禮樂無主宗禋遂㣲大哉神聖與/時迴搏應運而生繼天而作龍躍浩蕩鵬飛寥廓)¶
　　(奄有人宗遂荒天爵尼山降彩泗濱騰氣志匡六/合神經萬類夾谷登庸中都歴試睿精貫一元猷)¶
　　(絶四栖遑教跡寂寞河圖違齊出宋歴楚辭吴風/衰俗毁禮去制無麟書既卷鳳徳終孤杳杳靈命)¶
　　(茫茫天秩吾道難行斯文易失式宣六藝財成四/術虛往實歸升堂入室邈矣能仁悠哉化主力制)¶
<pb:KR2k0052_WYG_040-42a>¶
　　(羣辟權傾終古陸離彩粲蟬聨茅土涉海輕河登/山小魯皇家載造神風四極檢玉題祥䋲金署徳)¶
　　(聿懐聖迹同亨天則迺睿台庭爰昇袞職玉律同/派金提茂坂智士髙風文翁潬逺甿淳壤沃聲和)¶
　　(俗愿載啓仁祠遂光儒苑沈沈壼奥肅肅扃除靈/儀若在列配如初槐新市密杏古壇疏楹疑置奠)¶
　　(壁似藏書泛泛寰中悠悠天下狥名則衆知音/葢寡碝石叅瓊遂風亂雅仲尼既殁天何為者)¶
　　楊炯新都縣先聖廟堂碑文(叙曰銀衡用九天門/壓西北之荒銅葢虛)¶
　　(三地戸拆東南之野迥七星於上列太清不能潛/混茫之機環四海於中州巨塊不能祕生成之業)¶
　　(聖人有以見天下之賾擬諸形容聖人有以見天/下之動行其典禮靈圖廣運百姓日用而不知神)¶
　　(理潛行萬方樂推而不厭古者熊山南眺金崇横/上帝之居鳳穴西臨玉室考爰皇之宅五龍乘正)¶
<pb:KR2k0052_WYG_040-42b>¶
　　(按天讖以希微六羽提衡驗星謠而罕漫洎乎尊/盧赫胥之代驪連栗陸之君皇名邁於上元帝圖)¶
　　(始於中葉莫不憑三靈之寳位鼓舞隂陽藉六合/之尊名財成宇宙未有貴而無位博而無名大禮)¶
　　(由其再造大樂由其一變蕩蕩乎人無得而稱焉/巍巍乎其有成功者也若夫司徒立勲於天地還)¶
　　(承帝嚳之家微子開國於商周仍纂成湯之業雖/𤣥禽厯數推移於景亳之都而白馬旂裳赫奕於)¶
　　(風丘之國由是千年有屬萬物知歸乾坤合而至/徳生日月㑹而明靈降奎婁胃昴風驅白虎之精)¶
　　(角亢房心雲鬱青龍之祉君王異表儀石紐而法/丹陵輔相宏姿狀臯陶而圖子產豈上鑿乾象摛)¶
　　(光芒於北斗之宫括成地形騰粹氣於東山之曲/非天下之至粹其孰能與於此神冥造化徳合陶)¶
　　(鈞獲沖用於生知運幽機於性道窮庻事之始終/協庻品之自然覩者不識其靈仰者不知其徳步)¶
<pb:KR2k0052_WYG_040-43a>¶
　　(三光於太極照曜三門含萬象於中區聲明萬國/惟深也能通天下之志惟㡬也能成天下之務非)¶
　　(天下之至神其孰能與於此道尊徳貴挫銳同塵/始於中都宰終於大司冦能使長幼異節男女别)¶
　　(途路無拾遺器不彫偽奸雄獨立初明兩觀之誅/正敎未行仍赦同狴之罪讓齊侯而歸四邑夷不)¶
　　(亂盟黜季氏而覆三都家無藏甲非天下之至剛/其孰能與於此青光歇滅赤籙衰微一注為海岱)¶
　　(之尊一戰有河防之霸故得三王不相襲禮亡於/冦戎五帝不相沿樂入於河海是以哀生民之板)¶
　　(蕩痛㝢縣之分崩歴聘諸侯栖遑異國其為大也/法象莫之能容其為髙也黎元莫之能覩時非我)¶
　　(與遂厄宋而圍陳道不吾行終樂天而知命非天/下之至柔其孰能與於此太山不辭土壤故能成)¶
　　(其髙滄海不讓細流故能成其大自季孫之賜我/也交益親矣自敬叔之乘我也道彌尊矣於是乎)¶
<pb:KR2k0052_WYG_040-43b>¶
　　(歴郊社之所考明堂之則金人右對仍觀太祖之/階斧扆前臨還訪周公之位然後剛詩書而讀易)¶
　　(象動天地而感鬼神運百代之舟車開千齡之户/牖是故雷精日角聞道徳而摳衣月頰山庭奉琴)¶
　　(書而撰杖非天下之至文其孰能與於此智以藏/往有感而必通神以知來無微而不照論五行於)¶
　　(帝輔潛觀太皥之先揆七廟於天災預察釐王之/過星流十月徵厯象於衰周日汎三江採謳謡於)¶
　　(霸楚神無方而易無體聖人通變化之津河出圖/而洛出書聖人悟興亡之兆非天下之至明其孰)¶
　　(能與於此極天蟠地之禮周旋揖讓之規百神於/是㑹昌二儀以之同節非禮無以别父子兄弟親)¶
　　(疎之序非禮無以辨君臣上下長幼之位本之於/元氣徵之於太古言足以法於九圍道足以用於)¶
　　(八極服先王之制度黜紅紫而無施欽上帝之明/威感風雷而有變非天下之至恭其孰能與於此)¶
<pb:KR2k0052_WYG_040-44a>¶
　　(五行四氣十二月還相為本五聲六律十二管還/相為宫至音將易簡同和廣樂與神明合契盛於)¶
　　(中國還陳武象之容奄有四方自得文王之操南/風奏雅知大舜之溫北里宣淫察殷辛之暴非天)¶
　　(下之至和其孰能與於此悲夫日中則昃動靜之/常也月滿則虧盈虛之數也自太平王佐委龍翰)¶
　　(於芳年禮義霸臣摧獸文於華月則知天之將䘮/也則知道之將廢也雖復頽山壞木兆悲歌於兩)¶
　　(楹夏棟周牆陳盛則於三禮猶使文明炤爛百王/知察變之機鐘石鏗鏘萬代挹希聲之樂信可謂)¶
　　(偹物致用立成器以為天下利者莫大於聖人也/既而三河失統九州之寳幣不歸四塞提衡萬里)¶
　　(之長城繼作星妖日祲乾象暗而恒文乖禮壊樂/崩&KR0156;倫斁而舊章缺洎夫碭山休氣潛膺赤帝之)¶
　　(圖沛國真人密召黄星之録尊褒成之厚級殷崇/聖之榮班學校於是大興文武由其不墜年當晉)¶
<pb:KR2k0052_WYG_040-44b>¶
　　(宋運距周隋三重赤暈還開爭戰之端十里黄埃/薦有干戈之務亂罹瘼矣黔首何依閭閻匝地今)¶
　　(來為講武之塲荆棘叅天昔日作談經之市皇家/揆亂返正應天順人鼓之以雷霆潤之以風雨馳)¶
　　(欃槍而掃穢上廓鵬雲决河海以澄奸下清鼇極/今天子握大象運洪鑪星重輝海重潤乾迴北列)¶
　　(垂衣裳於太紫之垣日出東方備法駕於中黄之/道溟涬之無天無地盡入提封伯陽之有物有象)¶
　　(咸乗禮節太階三襲明瑞氣於朱符中極四遊發/祥光於玉燭東膠西序雲閣蓬丘國號陶唐家成)¶
　　(鄒魯遂使西山童子陳歌謠於璧水之前南國老/人受几杖於環林之下乾坤之大徳行矣皇王之)¶
　　(盛節明矣江茆鄗黍晨昏薦帝之祥鳳穴麟洲晷/刻因天之瑞乘輿乃選吉日協靈辰詔風伯以行)¶
　　(觀促雷師而出豫房為天駟仍施列缺之鞭斗為/帝車即動招揺之柄奠玉帛奏金絲登介丘下梁)¶
<pb:KR2k0052_WYG_040-45a>¶
　　(甫□神休而尊名號莫之與京按玉冊而考銀䋲/於斯為盛於是迴輿轉斾臨曲阜之郊畿駐蹕停)¶
　　(鑾訪雲壇之軌跡若使九原可作大君得廊廟之/才千載有知夫子託風雲之㑹即以乾封元年追)¶
　　(贈太師禮也咸亨元年又詔曰宣尼有縱自天體/膺上哲合兩儀之易簡為億載之師表顧惟寢廟)¶
　　(義在欽崇諸州縣廟堂及學館有破壊并先來未/造者遂使生徒無肄業之所先師闕奠祭之儀久)¶
　　(致飄零深非敬本宜令州縣速加營葺新都學廟/堂者奉詔之所立也因三農之暇陳複道之規考)¶
　　(幃帳於西京訪埃塵於東魯梅梁桂柱深沈風雨/之津鏤檻文槐曠望江山之表納流雲於上棟白)¶
　　(日非遙披濁霧於中階青天在矚雕鐫暐奕窮妙/飾於重攔山海髙深盡靈姿於岌宇門生偘偘如)¶
　　(陪文杏之壇胄子鏘鏘若預崇蘭之室毎至南方/二月草樹華滋北陸三秋風煙揺落莫不列蘋蘩)¶
<pb:KR2k0052_WYG_040-45b>¶
　　(於上席行禮敬於質明奠椒桂於巾罇敬神明於/如在爾其邑居重複原野平蕪出江干之萬里入)¶
　　(參星之七度龜城藹藹煥繁霞於百尺之樓蛟浦/澄澄洗明月於千秋之水文翁舊學日往年歸劉)¶
　　(禪平堂煙荒霧慘武侯龍伏猶觀八陣之圖壯士/虵崩仍辯五丁之石左巴右䝤之勝域陸海三江)¶
　　(之奥壤大都督周王天皇第八子也𤣥元繼天而/作降仙才於玉斗之庭武昭應運而生開霸業於)¶
　　(金城之域五潢高映流滋液於咸池十日旁羅散/光華於若木星懸帝子遙澄井絡之郊岳列天孫)¶
　　(逺控彭門之野姬公以明徳之重行寳化於周南/曹植以懿親之賢發金聲於魯北通議大夫行長)¶
　　(史南陽來恒隋十二衞大將軍榮國公之元子申/侯太岳鎮其靈襟傅說長河昭其神彩龎士元蓄)¶
　　(西申之逸羽始翦題輿管公明絆東道之雄姿初/臨别乘朝議大夫守司馬宇文純左衛將軍靈州)¶
<pb:KR2k0052_WYG_040-46a>¶
　　(都督之次子台門鼎族傳呼棨㦸之榮玉質金相/海若河宗之寳庾冰清識得嚴令而非常桓溫貴)¶
　　(遊無車公而不樂縣令鄭鉉嘉榮陽人也東周玉/裔北海金宗列矛㦸之森森吐風流而蒨蒨尺兵)¶
　　(不用瑕丘有上徳之君枹鼓希聞洛陽有神明之/宰丞京兆韋徳工主簿扶風馬仁礪尉清河張嗣)¶
　　(明北地傅懐愛等荆藍灼爍鄧杞扶疎許𤣥度入/風月之清闗郭林宗獲神仙之妙境南昌晦跡共)¶
　　(梅福而齊衡左部韜真與喬𤣥而等列博士張伭/鑒助敎費仁敬等碧雞雄辯則江海沸騰白鳳宏)¶
　　(辭則煙霞噴薄一州聞道親居典學之官四子秉/風來聽中和之曲圓冠列侍執巾袠於西階大帶)¶
　　(書生受詩書於北面泮宫之上更聞通徳之門小/學之前復見華隂之市鄉望等魚文驥子震耀於)¶
　　(平原漢女巴姬駢羅於甲第杜陵亭長終成輔相/之才桐鄉嗇夫且著亷平之號莫不公私務隟即)¶
<pb:KR2k0052_WYG_040-46b>¶
　　(聽絃歌隂雨時閒仍觀爼豆逍遙城郭拜夫子之/靈祠髣髴風塵見夫子之遺像天道之璣衡莫測)¶
　　(下問書生陽精之逺近未知來求小子當仁不讓/思齊於上古之名遊聖難言有愧於中郎之石其)¶
　　(辭曰太虚寥廓洪罏噴薄上綴三宫旁清八絡元/津獨化聖人攸作&KR0620;柱為居龍門是託爰清爰凈)¶
　　(惟寂惟寞龜讖韜名魚圖表靈火紀雲紀天正地/正君臣禮制宇宙輝明文武既没成康遂行羣飛)¶
　　(海水若羽天星玉筐曽裔金符逺系鍾石雖遷山/河不替乾坤降徳隂陽合契虎嘯風清龍騰雲逝)¶
　　(三元載停萬方攸濟魯道既昏綿綿若存禄移公/室政在私門學而方仕謙而彌尊聽之也厲即之)¶
　　(也溫義責齊國刑懲季孫多能惟聖道廢惟命天/下莫容諸侯走聘至於是國必聞其政仁義立身)¶
　　(溫恭成性不圖為樂終悲擊磐九野八方栖栖遑/遑從周返魯考夏觀商先王道術夫子文章可久)¶
<pb:KR2k0052_WYG_040-47a>¶
　　(可大為龍為光星衡入室月准升堂智周通塞神/兼語黙幾然而長黯然而息漢承周運亥亡秦國)¶
　　(察往知來研精茂徳毋必毋我自南自北萬象皆/宗千靈共同惟變所適居常待終樂天知命匪我)¶
　　(求䝉北辰之北東海之東百王遺訓萬世餘風時/亡玉斗運鍾陽九周井龍沈秦原鹿走生人卷舌)¶
　　(道路鉗口禮樂崩頽典章殘朽萬邦請命三靈受/手日角昇圖星精應符載揚風敎重闡規模數遷)¶
　　(三紀年當五湖星芒夜指日暈朝枯環林摧折璧/沼荒蕪赫矣髙祖粤若稽古丕哉文王昭臨下土)¶
　　(地維旁綴乾紘上補鯤化三千龍飛九五爰及列/聖重規襲矩我君文思念兹在兹金鏡八海珠&KR0504;)¶
　　(四時三雍九室秋禮冬詩絳帳語道青衿質疑載/垂仙渙廣創靈祠丕圖按籍逺求陳跡玉檻煙開)¶
　　(金牕雨闢晬儀偘偘靈居寂寂弟子摳衣門人避/席階列簠簋庭羅絲石地接臨邛山横劒峯滇池)¶
<pb:KR2k0052_WYG_040-47b>¶
　　(躍馬沮澤蟠龍中堂擊節髙門撞鐘隂靈肸蠁文/雅雍容書池必變講席常重今還古往寂寥無尚)¶
　　(太山既頽吾將安仰梁木斯壊吾將安倣異代/風行殊塗影響敢立言而徵聖冀得意而忘象)¶
　　陳子昂梓州射洪縣武東山陳居士碑(君諱嗣字/𢎞嗣其先)¶
　　(陳國人也漢末淪䘮八代祖祉自汝南仕蜀為尚/書令其後蜀為晉所滅子孫避晉不仕居涪南武)¶
　　(東山與唐胡白趙五姓置立新城郡部制二縣兩/四姓宗之世為郡長蕭齊之末有太平者兄弟三)¶
　　(人為郡豪傑梁武帝受禪網羅英豪拜太平為新/城郡守尋加本州别駕弟太樂太濛濛為黎州長)¶
　　(史督䕶南梁二郡太守太樂為本部司馬即君之/髙祖父也生曽祖方慶好道不樂為仕得墨字五)¶
　　(行祕書於武東山生烈祖湯仕郡為主簿遇梁季/䘮亂避世不仕生皇考廣&KR0158;&KR0158;蚤卒君即&KR0158;之第)¶
<pb:KR2k0052_WYG_040-48a>¶
　　(二子也少孤而有純徳恭已飭行一日三省家世/本以清白崇徳迨君之孤素業空矣君有仁兄養)¶
　　(母以孝君克順至行同勤苦節夏不避暑冬不避/寒烝烝服事行年四十有五入則孝出則悌謹而)¶
　　(信汎愛衆而親仁無餘力也以是不憂於道逮親/終殁春秋已髙從仕不可以養矣乃輟干禄之學)¶
　　(修養生之道山壑髙居農野永嵗雅聞漢有王丹/者放居不仕家累千金以自奉田稼勤者載酒肴)¶
　　(從之鄉里承化以相懲沮乃嘆曰彼王丹者足以/為政矣奚其為政也由是始考林澤闢良田習山)¶
　　(書務農政天道時變地道化成丘林泉藪星嵗雲/物靡不用心原田莓莓粳黍稷稷汶陽之稼如雲)¶
　　(矣春日載華嵗月其秋白露時降百穀收熟君常/乘平肩轝省農夫饋田畯刑以肅惰悅以勞勤若)¶
　　(孫吴之用兵鷙鳥之搏擊也倬彼碩田嵗取十千/倉廩實崇禮節恤惸寡賑窮乏九族以親之鄉黨)¶
<pb:KR2k0052_WYG_040-48b>¶
　　(以歡之居十餘年家累千金矣其鄰里有媮衣食/刀劒椎埋胠篋之顃鬬雞走狗之豪莫下靡下風)¶
　　(馴雅業曰里有仁焉吾何從也遂頓浮窳之節肅/恭儉之規修孝悌飭亷恥將欲效君子之索業也)¶
　　(君時年已耳順素無經世之情林園遺老靜黙忘/嵗遂保先君武東山之故居行不由徑非公事未)¶
　　(嘗至於州縣也昔襄陽有龎徳公谷口有鄭子真/東海王霸西山蜀才皆避人養徳退耕求志軒冕)¶
　　(不可得而羈憂患不可得而累迨於我君作者五/人矣於戲古者至人不利茍得不務近貴量腹而)¶
　　(食度身而衣非其道萬鍾不足豐也非其榮五鼎/不足飪也躬勤耕稼植其杖而芸不答子路之問)¶
　　(者豈我君之徒歟綿綿羅網冥冥髙鴻趯趯竹竿/穆穆幽龍其與禍敗之遼絶如胡越哉然則兩龔)¶
　　(不免於蘭焚二老不免於薇嘆其近貴利耶夫上/無憂悔下無饑寒含道以制嗜慾逹命以順生死)¶
<pb:KR2k0052_WYG_040-49a>¶
　　(仁以愛身知以養徳俾爾耆而艾俾爾昌而熾君/子保之以永夀考非我君乎享年八十五太嵗壬)¶
　　(辰五月十三日考終厥命誡曰啓余手啓余足我/聞古人有言珠玉而瘞之是暴骸於中原古人不)¶
　　(封不樹後代聖人易之以棺槨吾不敢違聖人可/具棺槨而已斂以常服墳無丘壠吾將庶幾以奉)¶
　　(先人之清業也有子某乙等皆能祇奉遺訓聿從/先志長夀二年龍集癸巳某月某朔日元月載踰)¶
　　(小兆時吉始啓殯昭告奉遷於舊塋武東山之陽/禮也鄉里㑹葬者千餘人皆涕泣號慕悲純徳之)¶
　　(不見咸曰君子沒矣仁鄉人何以名陵壑不朽匪/唯頌聲小子不敏謹述    之敎其辭曰肅肅我)¶
　　(祖國始於陳中裔淪䘮泊此江濱山川隆鬱旂鼎/氤氲挺生君子於鑠元真唯孝肅悌唯仁善鄰樂)¶
　　(我耕稼忘我縉紳芸芸田藪歳也其春農事方作/君子犒勤孰為夫子植杖而芸弋者何慕鴻㝠髙)¶
<pb:KR2k0052_WYG_040-49b>¶
　　(雲楚狂懼世夷叔求仁良圖終矣不考於身我異/於是非隠非淪撫化隨運安排屈伸大年既沒長)¶
　　(夜何辰聖逹不免宇宙同塵桐棺三寸豈我窶貧/自古有禮吾從聖人嗟爾百代子子孫孫驕奢自)¶
　　(咎天道無親思我/松柏恭儉是尊)¶
　　劉全白題故翰林學士李君碣記(君名白廣漢人/性倜儻好縱横)¶
　　(術善賊詩才調逸邁往往興㑹屬詞恐古之善詩/者亦不逮尤工古歌少任俠不事產業名聞京師)¶
　　(天寳初明皇辟翰林待詔因為和蕃書并上宣唐/鴻猷一篇上重之欲以編誥之任委之為同列者)¶
　　(所謗詔令歸山遂浪跡天下以詩酒自適又志尚/道術謂神仙可致不可小官以當世之務自負流)¶
　　(離轗軻竟無所成名有子名伯禽偶遊至此遂以/疾終因葬於此文集亦無定卷家家有之代宗登)¶
<pb:KR2k0052_WYG_040-50a>¶
　　(極廣拔淹瘁時君亦拜拾遺聞命之後君亦逝矣/嗚呼與其才不與其命悲夫全白幼則以詩為君)¶
　　(所知及此投弔荒墳將毁追想音容悲不能止邑/有賢宰顧公遊秦志好為詩亦常慕效李君氣調)¶
　　(因嗟盛才㝠寞遂表墓式墳乃題其石冀傳於往/來也貞元六年四月七日記沙門履人書墳去墓)¶
　　(記一百/二十步)¶
　　范傳正李白新墓碑(并序歴騏驥筋力成意在萬/里外  塊一蹶斃於空谷唯)¶
　　(餘駿骨價重千金大鵬羽翼張勢欲摩穹昊天風/不來海波不起塌翅别島空留大名人亦有之故)¶
　　(左拾遺翰林學士李公之謂矣公名白字太白其/先隴西成紀人絶嗣之家難求譛牒公之孫女搜)¶
　　(於箱篋中得公之亡子伯禽手疏十數行紙壊字/缺不能詳備約而計之凉武昭王九代孫也隋末)¶
<pb:KR2k0052_WYG_040-50b>¶
　　(多難一房被竄於碎葉流離散落隠姓易名故自/國朝以來編於蜀籍神龍初潛還廣漢因僑為郡)¶
　　(人父客以逋其邑遂以客為名髙卧雲林不求禄/仕公之生也先府君指天枝以復姓先夫人夢長)¶
　　(庚而告祥名之與字咸所取象受五行之剛氣叔/夜心高挺三蜀之雄才相如文逸瓌竒宏廓拔俗)¶
　　(無類少以俠自任而門多長者車常欲一鳴驚人/一飛冲天彼漸陸遷喬皆不能也由是慷慨自負)¶
　　(不拘常調器度宏大聲聞於天天寳初召見於金/鑿殿皇帝降輦步迎如見園綺論當世務草答蕃)¶
　　(書辯如懸河筆不停綴明皇嘉之以寳牀方丈賜/食於前御手和羮徳音褒美褐衣恩遇前無比儔)¶
　　(遂直翰林専掌密命將處司言之任多陪侍從之/遊他日泛白蓮池公不在宴皇歡既洽召公作序)¶
　　(時公已被酒於翰苑中仍命髙將軍扶以登舟優/寵如是既而上疏請還舊山明皇甚愛其才或慮)¶
<pb:KR2k0052_WYG_040-51a>¶
　　(乘醉出入省中不能不言溫室樹恐掇後患惜而/遣之公以為千鈞之弩一發不中則當摧撞折牙)¶
　　(而永息機用安能傚碌碌者落而復上哉脫屣軒/冕釋羈韁鏁因肆情性大放宇宙間飲酒非嗜其)¶
　　(酣樂取其昏以自賞作詩非事於文律取其吟以/自適好神仙非慕其輕舉將不可求之事求之欲)¶
　　(託壯心遣餘年也在長安時祕書監賀知章號公/為謫仙人吟公烏栖曲云此詩可以哭神鬼矣時)¶
　　(人又以公及賀監汝陽王崔宗之裴周等八人為/酒中八仙朝列賦謫仙歌百餘首俄屬戎馬生郊)¶
　　(逺身海上往來於斗牛之分優游沒身偶乘扁舟/一日千里或遇勝境終年不移長江逺山一泉一)¶
　　(石無往而不自得也晚嵗渡牛渚磯至姑孰悅謝/家青山有終馬之志盤桓庀居竟卒於此其生也)¶
　　(聖朝之髙士其往也當塗之旅人代宗之初搜羅/俊逸拜公左拾遺制下於彤庭禮降於㝠壤生不)¶
<pb:KR2k0052_WYG_040-51b>¶
　　(及祿殁而稱官嗚呼命歟傳正生唐代甲子相懸/常於先大夫文字中見與公有潯陽夜飲詩則知)¶
　　(與公有通家之舊早於人間得公遺篇逸句吟詠/在口無何叨䝉恩奬廉問宣地按圖得公之墳墓)¶
　　(在當塗邑因令禁樵採備洒掃訪公之子孫欲申/恩薦凡三四年乃獲孫女二人一為陳雲之室一)¶
　　(乃劉勸之妻皆編户甿也因召至郡庭相見與語/衣服村落形容林埜而進退閒雅應對詳諦且祖)¶
　　(徳如在儒風宛然問其所以則曰父伯禽以貞元/八年不禄而卒有兄一人出遊一十二年不知所)¶
　　(在父存無官父没為民有兄不相保為天下之窮/人無桑以自蠶非不知機杼無田以自力非不知)¶
　　(稼穡况婦人不任布帬糲食何所仰給儷於農夫/救死而已久不敢聞於縣官懼辱祖考鄉閭逼迫)¶
　　(忍恥來告言訖淚下余亦對之泫然因云先祖志/在青山遺言宅兆頃屬多故殯於龍山東麓地近)¶
<pb:KR2k0052_WYG_040-52a>¶
　　(而非本意墳髙三尺日益摧圮力且不及知如之/何聞之憫然將遂其請因當塗令諸葛縱㑹計在)¶
　　(州得諭其事縱亦好事者學為歌詩樂聞其語便/道還縣躬相地形卜新宅於青山之陽以元和十)¶
　　(二年正月二十三日遷神於此遂公之志也西去/舊墳六里南抵驛路三百步北倚謝公山即青山)¶
　　(也天寳十二載勅改名焉因告二女將改適於士/族皆曰夫妻之道命也亦分也在孤窮既失身於)¶
　　(下俚仗威令乃求援於他門生縱偷安死何面目/見大父於地下欲敗其類所不忍聞余亦嘉之不)¶
　　(奪其志復井稅免徭役而已今士大夫之葬必誌/於墓有勲庸道徳之家兼樹碑於道余才術貧虚)¶
　　(不能兩致今作新墓銘輒刋二石一寘於泉扃一/表於通路亦峴首漢川之義也庶芳聲之不冺焉)¶
　　(文集二十卷或得之於時之文士或得之於宗族/編緝斷簡以行於代銘曰嵩嶽降神是生輔臣蓬)¶
<pb:KR2k0052_WYG_040-52b>¶
　　(萊譴真斯為逸人晉有七賢唐稱八仙應彼星象/唯公一焉晦以麯糵暢於文篇萬象奔走乎筆端)¶
　　(萬慮冺滅乎罇前卧必酒甕行唯酒船吟風詠月/席地幕天但貴乎適其所適不知夫所以然而然)¶
　　(至今尚疑其醉在千日寧審乎夀終百年謝家山/兮李公墓異代詩流同此路舊墳卑庳風雨侵新)¶
　　(宅爽塏松柏林故鄉萬里且無嗣二女從民永於/此猗歟琢石為二碑一藏幽隧一臨岐岸深谷高)¶
　　(變化時一存/一毁名不虧)¶
　宋張俞郫縣蜀叢帝新廟碑記(水於五行為利害最/大四瀆為之原水而)¶
　　(江又為四瀆之長其為利害益大矣昔洚水警堯/天下昏溺江實為暴民受其害帝乃命禹決江疏)¶
　　(河東放於海則天下受其利然後受舜禪讓終陟/元后功配天地徳被萬世自水始也故孔子修書)¶
<pb:KR2k0052_WYG_040-53a>¶
　　(述禹之事尤勤備焉繼而歎曰禹盡力乎溝洫吾/無間然矣劉定公亦曰微禹吾其魚乎然聖人之)¶
　　(功大而易法簡而易循因時制治必通其變厥後/千五百年蜀有開明氏能振其道故禹之功復興)¶
　　(焉在昔蜀有賢主曰望帝獲楚人鼈靈以為相當/是時巫山龍戰崩山壅江水逆襄陵蜀沈於海望)¶
　　(帝乃命鼈靈鑿巫山開三峽決江水沲通綿雒合/漢沔濟荆揚然後得陸處人保厥命望帝以其功)¶
　　(高讓位而去鼈靈遂稱叢帝號開明氏襲郡於郫/故蜀人誦先王功者以開明氏比夏后氏焉其後)¶
　　(三百年秦强伐蜀命其臣李冰為守是時江妖為/暴沫水淫流沃野嵗災民受其害冰乃誅水妖通)¶
　　(水道鑿二山釃二江灌溉千里變凶為沃人賴其/利故史氏美冰之功於蜀為大自冰殁後千五百)¶
　　(載其功益彰焉大禹大聖人也智極於水用能因/天順地永生厥民若叢與冰道不行於周秦而能)¶
<pb:KR2k0052_WYG_040-53b>¶
　　(迹禹之功厚利三蜀非有大賢之業安能至此天/水趙君曰子觀蜀之山川及其圖記能雄於九丘)¶
　　(者葢乘成水利以富殖之其國故生生不窮然非/開明氏則巴蜀魚其民淮漢汙其澤湮禹之力遺)¶
　　(後之患憂可弭乎其後復得秦守之事謂其功出/開明氏之下而蜀人獨神冰之廟祀史氏惟載冰)¶
　　(之後功反使紹聖之烈闇而不耀世祀湮滅予甚/懼焉葢所謂日用而不知遂忘其本矣按禮祭法)¶
　　(聖王之制祀功施於人則祀之能禦大菑則祀之/能捍大患則祀之若開明氏可謂功施於民能禦)¶
　　(大菑能捍大患者也予適治兹土而壠墓在邑之/南彼民無知古闕祭享非所謂遵明詔存功烈者)¶
　　(也康定二年春二月五日始作新廟成益州牧樂/安公命辭來祭趙君乃躬執祀事㑹民吏以享之)¶
　　(衆始大悅趙君名可度字叔儀治郫有稱觀其所/舉可知也銘曰江發坤險堯憂懷襄夏后瘠力其)¶
<pb:KR2k0052_WYG_040-54a>¶
　　(流洋洋巫龍崩山江沈蜀疆開明疏鑿民復其常/外通淮漢内殖岷梁利盡西海實為華陽聖聖同)¶
　　(功千載同符微聖之力蜀其魚乎江陽之腴郫惟/舊都丘墳巍岌拱木號呼血祀不作神何以居新)¶
　　(廟奕奕牲牢孔碩民享其文神歆其質舊功克昭/大患所逖不有博雅孰躋聖匹載徳者言銘厥金)¶
　　(石/)¶
　　李大臨唐安修城碑記(皇祐六年春王正月甲午/城唐安朝廷從端明殿學)¶
　　(士知益州廣平程公之請益之旁郡皆得從廣平/公之命而役焉唐安郡將駕部員外郎清源王君)¶
　　(以書屬大臨且列其事使記其城之之謂因得道/其所以唐安自唐垂拱初分晉源縣為州於斯三)¶
　　(百七十年無城嵗伐木剡而編之以為塞從權宜/作限禦今俗之傳言曰塞内塞外者是也噫蜀地)¶
<pb:KR2k0052_WYG_040-54b>¶
　　(豈富饒沃衍而亡他盗耶大道之行而民不奸耶/俗淳而自化者耶政察而不敢踰者耶作牧者繼)¶
　　(至而不可以為而不為之者耶何制作因循之若/此古之建立州里未有不先以城郭溝池為固聖)¶
　　(人之作法豈虚也哉彼茍安者不思之甚君子則/不然事必謀於其始而患必防之於未萌幸蠻獠)¶
　　(而内兩川久泰當無事時不可忽於其備焉爾駕/部君强幹明敏為守土臣而盡力於城郭乃可謂)¶
　　(有能名者也與屬邑太常博士舒照亮注箔内殿/承制藜傳慶監押左侍禁石炳軍士判官路諌司)¶
　　(理叅軍黄倚更相共事能身先風霜氛露又多心/匠善計朝夕勸視其兵民兵民四千八百人樂且)¶
　　(舞以趨其勸自鳩工至於訖役凡十旬有十日而/城成上丈有五尺嶄然其髙也下丈有三尺妥然)¶
　　(其袤也十里環然其周也四門腹然其擁也石柱/架梁道其水也鐵牐水門時其利也如是其壯大)¶
<pb:KR2k0052_WYG_040-55a>¶
　　(堅完而又有所扞倉廩府庫之積營屯軍旅之戍/軍馬出入之節商賈往來之征蔽焉通焉闔焉啓)¶
　　(焉皆得以専而司之編民藏鏹百萬蓄儲萬廂安/而居坐而愉曽不有所恐而有所虞於是老者幼)¶
　　(者壯者義者疉肩拍袂而喜且賀曰今而往吾鄉/吾里吾族吾父子兄弟相親而相保無緩急之警)¶
　　(者賴駕部君之庇始也非唯吾民/賴之後之守是邦者實賴之矣)¶
　元賈元塗山古碑(華陽志云渝郡塗山禹后家也古/廟廢宋至壬辰郡守費著仍建廟)¶
　　(嘗考娶於塗山之說一謂在此一謂在九江當塗/東漢郡志云塗山在巴郡江州杜預考曰巴國也)¶
　　(有塗山禹廟又古巴郡志云山在縣東五千二百/步岷江東圻高七里周圍三十里酈道元水經云)¶
　　(江州塗山有夏禹廟塗后祠九江當塗亦有之杜/預所謂巴國江州乃今重慶巴縣江州非九江之)¶
<pb:KR2k0052_WYG_040-55b>¶
　　(江州也漢史蜀志有稽至今洞曰塗洞村曰塗村/灘曰遮夫石曰啓母復合帝王世紀蜀本紀華陽)¶
　　(國志元和志等書叅考之禹乃汶山郡廣柔人其/母有莘氏感星之異生禹於石紐廣柔隋改廣柔)¶
　　(為汶川石紐在茂州域隷石泉軍所生之地方百/里夷人共營之不敢居牧靈異可畏禹為蜀人生)¶
　　(於蜀娶於蜀古今人情不大相逺導江之役往來/必經過門不顧為可慿信先是帝曽大父曰昌意)¶
　　(為黄帝次子娶蜀山氏生帝顓頊顓頊生鯀鯀生/帝帝之娶於蜀又有自來又謂蜀塗山肇自人皇)¶
　　(為蜀君掌塗山之國亦一徵也至㑹諸侯於塗山/當以九江郡者為是東漢郡志云山在當塗杜預)¶
　　(云在夀春東北今有禹㑹村栁子有銘蘇子有詩/且於天下稍向中㑹同於此宜矣通鑑外紀亦云)¶
　　(禹娶塗山之女生子啓南巡狩㑹諸侯於塗山如/是則娶而生子生子而後南巡南巡而後㑹諸侯)¶
<pb:KR2k0052_WYG_040-56a>¶
　　(娶則在此㑹則在彼次序昭然㑹稽乃致羣臣之/地或崩葬之所故有禹穴所謂塗山一曰棟山一)¶
　　(曰防山紛紛不一太平乃晉成帝世當塗之民徙/居於此故亦名其縣曰當塗好事者援此以為說)¶
　　(而實非塗山世次綿逺地名改易煩亂傅㑹不足/徴况㑹稽當塗在禹時未入中國禹安得娶彼哉)¶
　　(今特辯而正之庶祠廟之建得其本真/而禹后受享於誕生之地尤不可闕爾)¶
　明楊廷和新建宋丞相魏國張公父子祠堂碑記(宋/丞)¶
　　(相魏國張公浚在中興號為賢相初逃張邦昌之/議平苗劉之亂其風聲氣節已聳動天下既秉軸)¶
　　(毅然以恢復自任誓欲肅清中原表著天心扶持/人紀引擢賢俊英材授任逺人伺其用舍為進退)¶
　　(天下占其出處為安危忠君體國之誠直與諸葛/孔明相望於千百載上下雖困於䜛忌屢起屢躓)¶
<pb:KR2k0052_WYG_040-56b>¶
　　(功未克就而志不少衰其子右文殿修撰栻穎悟/夙成魏公教之一以仁義忠孝之實受業於胡五)¶
　　(峯之門其為學惓惓於理欲之分義利之辨朱子/推之為大本卓然先有所見已非其匹學者稱為)¶
　　(南軒先生嘗叅贊魏公督府諸所綜畫幕巾人皆/自以為不及魏公寢疾時手書諭南軒兄弟曰吾)¶
　　(不能雪祖宗之恥死不當歸葬先人墓左葬我衡/山下足矣乃葬之寧鄉溈山之南後南軒卒亦祔)¶
　　(葬焉至是葢三百餘年矣墳墓所在鞠為榛莽士/人父老亦鮮有知之者鳳陽胡侯明善以名進士)¶
　　(補令寧鄉一年政通人和訪而得之憮然嘆曰令/甲有之凡忠臣烈士有功徳於國家及恵愛在民)¶
　　(事蹟昭著者列於祀典其祠墓禁人毁撤若魏公/所建立載在信史昭如日月正應令甲所著而南)¶
　　(軒之學師表百世從祀孔廟逹之天下今其祠墓/在二邑者顧蕪穢不治非我有司之責而誰也於)¶
<pb:KR2k0052_WYG_040-57a>¶
　　(是亟取眚贖之餘建専祠各四楹其右則南軒書/院又買田四十畝以備時享之用門廡秩秩繚以)¶
　　(周垣爼豆載陳衣冠動色㑹衡山劉侍御黻持節/按蜀過家見而悅之既至蜀以告予謂子魏公鄉)¶
　　(後學也屬為文刻於神道之石且檄下廣漢訪其/遺裔予惟賢人君子之用於天下不患無才而患)¶
　　(學術之不足不患無學而患所學之不正嘗觀魏/公之所以告其君矣曰人主之學以心為主一心)¶
　　(合天何事不濟又曰所謂天者天下之公理而已/必兢業自持使清明在躬則賞罰舉措無有不當)¶
　　(人心自歸敵讐自服其本原皆自聖賢學問中來/非漢唐以下規規於功利之末者比至南軒每進)¶
　　(對必自盟於心其言曰此心之發即天理之所存/願時加省察而稽古親賢以自輔是即魏公之說)¶
　　(也有宋一代名臣若仲淹之於純仁韓琦之於忠/彥吕夷簡之於公著前啓後承其詩書之澤事功)¶
<pb:KR2k0052_WYG_040-57b>¶
　　(之盛皆足以名當時而傳後世若學術議論視魏/公之於南軒或有間也尚論於魏公容有責備之)¶
　　(意而其大處終不可冺予是以表而出之觀者或/勿以予為齊人侍御君思賢尚友而樂成人之美)¶
　　(縣侯為政而急於先務/皆可書也故以為記)¶
　　楊慎霧中山開化寺碑記(邛州大邑蜀之望縣也/斜江乾溪合流於其前)¶
　　(鶴鳴霧山環繞於其後沃野千里名於三蜀仙佛/同源萃於二山鶴鳴二十四洞張道陵之所登真)¶
　　(也霧山一百八盤僧騰蘭之所卓錫也今鶴鳴為/芥蒼之墟而霧山擁莊嚴之美則又係於䕶法演)¶
　　(敎之隆替也惟茲霧中之山去縣治北四十餘里/山恒孕霧故受斯名稽諸太平之記有浸淫被汨)¶
　　(之文徵之瑞應之圖呈赤白青黄之異何止游騰/蛇而隠文豹寔見騎荆鹿而乘晉龜啓塞望之三)¶
<pb:KR2k0052_WYG_040-58a>¶
　　(精融為香阜郤左道之五里爰樹仙陀嘗繙旁行/内典以考𢎞明先聞所謂嘘阿耨為旋嵐扇須彌)¶
　　(為塵霧即此地也不有寳坊仁祠金刹梵宇孰能/主名山而暢幽致乎開化寺者霧中之叢林禪敎)¶
　　(之總持也相傳西漢時此境時有金色布地玉砌/天巒異相無窮庻甿驚罕考之列子稱西方聖人)¶
　　(劉向别録有西方撰集則玉像之傳爰自周昭王/而生於異域金人之夢不待漢明帝時已聞中華)¶
　　(矣至漢永平十六年始建住持則摩騰法蘭兩尊/者遊歴所止在晉永和有佛圖澄之孤剏初唐顯)¶
　　(慶有僧伽胡之雙修圓澤老宿奉勅接住於南宋/之淳熈圓㬢都綱御賜法名於皇明之正統前之)¶
　　(普逹耶維焉納星吉同厪梵行俱沾國恩源逺流/長遐而尚矣其三足古樾之竒四州香積之境龍)¶
　　(淵壓乎獮池鷲嶺嫓於雞足豐碑古刻煥金薤於/琳瑯鐉谷劖嵌焜瓊敷於贔屭已昭衆見無竢重)¶
<pb:KR2k0052_WYG_040-58b>¶
　　(陳僧伽佛讖云此山三百年後兵燹刼空香火斷/絶七百年後重興建造輪奐復宏則有蜀州江源)¶
　　(廣漢三郡吴叟何翁袁子三信士大檀施以營寳/坊平坎窞剪䝉蘢架雙琹通習險規坱圠分直䋲)¶
　　(鼪鼯之場易為龍象莽蒼之野絢為丹青罘罳絢/粲俯倒景而共鮮鏞鐸玲瓏靡囘䫿而獨&KR1943;步櫩)¶
　　(之外江浦悠然井幹之端雲峯對出鐫屯文於靈/陶炳卍字於石闕香灺燭跋夕磬清水月之音睡)¶
　　(葢眵昏霆唄驚䆿鼾之耳聽和音者不撓於寂慮/聞異香者自入於禪薫白足三明住水晶域赤髭)¶
　　(四衆坐琉璃宫初發心者習威儀學無生者得自/在信乎至道黙存於濁刼元功心樹於康時矣往)¶
　　(者戊戌之嵗余偕邛州太守夢山張公紀邑侯吴/公興鄉進士左公晉王公葵同遊此地池號明月)¶
　　(嶂名青霞石之海馬盤陀亭之三闗四㑹解后解/鞍信宿横枕實悅旃檀之妙韻不假絲竹之清音)¶
<pb:KR2k0052_WYG_040-59a>¶
　　(疑有宿縁信非生客矣左綿瓦屋髙公第雙流珥/江劉公大昌名髙儒行禪入上乘元戎柏村何公)¶
　　(卿功成式遏心皈淨林咸枉書尺屬以記别戒僧/真著逺勤不借獨負軍持來徴斯文以垂後觀先)¶
　　(是寺僧淨談了靖等請於邑侯貴陽楊公佐允之/以為此宇乃璽書賜額之寺非蘭若招提之儔許)¶
　　(琢珉堅庸彫金篆山臺野色詎容杜牧之庾辭鄂/渚頭陀宜勒簡栖之麗藻其染衣演梵之徒檀施)¶
　　(斥貲之衆審曲面勢之功經始落成之數具載碑/隂爰宣魚山之嗣音用檦猊座之頌贊其辭云兜)¶
　　(率迦維十九踰城陶冶滓濁澡練神清一切種智/開覺有情常樂我淨譚化無生五戒三歸七滿八)¶
　　(平唐捐實際阿閦咸平霧山天作星刼神營窣堵/地涌冪葢香成綸綍賜額開化表名布金紺宇流)¶
　　(銀寳楹龍泉嵽嵲鯨鷺轟鍧空花弗著意樹悉/&KR1937;苦海甘露火宅水精耀兹佛日翊贊真人)¶
<pb:KR2k0052_WYG_040-59b>¶
　　張佳印定逺縣胡公祠堂碑(定逺之祠胡公也凡/二十餘歳云今年郡)¶
　　(侯臨川傅公走使五千里外扺書上谷納篚於不/佞佳印且其言曰故令胡公為徳於定逺也久恨)¶
　　(不及考見當時治功幸徴於其祠祠故未有及其/事者敢徼一言以信百世不佞謝曰㣲郡侯言胡)¶
　　(公不佞故識之也當公尹定逺在嘉靖庚戌間不/佞始成進士以使過其境公觴不佞於郊而嘆曰)¶
　　(不腆敝邑寥寥三戸故元一殘壘耳先王辨方正/位保民乂民之謂何而茍陋如此吾從事稽卜用)¶
　　(永地於新邑於時不佞從㬰之越六年不佞為曹/郎復以使過其境百雉言言則公造基今理矣公)¶
　　(留不佞信宿口登陴指點江山隂陽之所交廟社/署廬之所止經緯纖悉即使上方氏操圭量人秉)¶
　　(筴有不能殫其智者不佞舉觴前夀曰公畢精神/以為定逺建千百年不拔之業此公之桐鄉也公)¶
<pb:KR2k0052_WYG_040-60a>¶
　　(謝曰異日者而吾民果能為桐鄉乎吾死可瞑但/以言累下執事嗚呼此乙卯仲冬時語也不佞又)¶
　　(何能孫不文耶胡公者名濂字深甫人稱為淝溪/先生楚之崇陽人嘉靖乙酉鄉進士始定逺得公)¶
　　(時見其癯乎山澤姿也與乎樸直容也訟師嘗以/辭黠胥嘗以文頑民嘗以負豪宗嘗以奸公佯若)¶
　　(中其嘗者徐為立科條運耳目敬老矝寡而又洽/比其俗輸為限役為等修恭儉汰苛冗㢘察大猾)¶
　　(為公私蠧者不以假三尺諸嘗者咸潛伏屛息而/公恂恂猶是也嵗行鄉落勸農力耕敎積貯禁婚)¶
　　(葬讌㑹因俗示禮而去其奢朔望申髙皇帝大訓/延見長者問所便若暇則羣師儒考治經藝與鄉)¶
　　(鄙保伍之法公曰民庶乎可使矣遂遷邑大興人/徒逺邇之民勿傲從康山澤獻材萬姓獻力大家)¶
　　(世族無重遷無浮言公為償其材程其力而相忘/於勞城成四民之接轂摩肩出藏於塗市者揮汗)¶
<pb:KR2k0052_WYG_040-60b>¶
　　(可以為雨其人士之舉於鄉若春官者雲蒸飈發/視舊邑之興衰相去又何但千萬已哉公敏幹博)¶
　　(洽尤精於天地之學甲寅大饑公糴於鄰賑之而/民猶洶洶公為禱忽號於衆曰吾仰觀於夜水氣)¶
　　(制火雨在眉睫汝勿譁果大雨丁巳三殿災徵材/於蜀下令若束濕公才望受臺使者檄得督諸州)¶
　　(縣事公扶烏藤趿兩芒屬鑿空通道櫛沐瘴癘審/勢計實諸州縣咸受要約楩柟豫章以谷量之乃)¶
　　(竟用勞瘁病篤起語一二吏曰某山之材宜某木/某水之險宜某時即我死惟勿替我命廢縣官事)¶
　　(絶不及他語且曰我死必葬我定逺爾定逺子孫/世世勿相忘言訖而逝計公一官九載不得調公)¶
　　(亦以官為家邑民無遁詞亦無遁情有所事事僅/以頥氣指使刑罰案牘幾不復用公子定成進士)¶
　　(今陳臬在蜀道徳文學克紹休烈以發公未究之/志公之食報也厚矣始公卒訃聞於邑邑之人如)¶
<pb:KR2k0052_WYG_040-61a>¶
　　(䘮考妣為之罷市人人肖像祀於家未已也文為/建祀於縣之東凡若干楹更請奉公治命葬於邑)¶
　　(如桐鄉故事無幾公之子竟扶櫬歸楚邑之人僅/得奉公像伏臘蒸嘗瞻拜泣下而公之靈爽時時)¶
　　(在焉凡邑之人出入飲食必告告必應先是乙丑/妖賊起陷城公神降於民間余紞曰昔我蓽路藍)¶
　　(縷東章西亥以相度兹土新造爾邦守臣不忠弁/髦我民以城予賊若亟為焚蕢數千我將滅之越)¶
　　(二日保伍不約四集衆賊若或驅之就戮賊遂平/張氏一蒼頭以禦賊立木䋲其杪忽墮於谷竟無)¶
　　(恙問之曰幸賴我胡公嗚呼公而生也其神運於/人公而没也其人依於神公真神君哉不佞乃系)¶
　　(其畧以報郡侯然公楚人也習為樂章其聲則楚/俾刻諸石歌以祀之其辭曰靈匪躬兮綵檖眷故)¶
　　(都兮鬱伊築宫兮山椒枕流兮白水湄梁文杏兮/棟桂垣瓊玫兮繚之筮陽巫兮大招靈連蜷兮雲)¶
<pb:KR2k0052_WYG_040-61b>¶
　　(之際燦元宵兮於庭恍焄蒿兮含睇翠右迎神旗/驅飛㢘兮豐隆靈翩翩兮其來下弭  葢兮桂)¶
　　(駐蒼螭兮文馬覽往蹟兮四周撫父老兮弟子伐/鼉鼓兮灌鬯升肥羜兮丹簋凄金石兮琴瑟舞巴)¶
　　(渝兮皓齒靈偃蹇兮憺忘歸/夜何其兮樂只  右樂神)¶
　　任瀚平蠻碑(夜郎為冦中國僭稱侯王自莊蹻略/西極以來軍法所不治蠻中推夜郎)¶
　　(部最號梟雄是稱都蠻竊據犍僰要害四塞險絶/猨猱虎豹所宫即有孫吴提重兵壓境賊乘髙客)¶
　　(軍處其下如人射鵰雲中決背向空巧力俱䘮故/先朝諸將戰守多敗屈失利常置不問明興二百)¶
　　(年間王師西下討罪前後數百戰訖無成功憲皇/帝嘗勅大司馬提軍十八萬駐境上師老將疲僅)¶
　　(博一捷然所耗傷甚衆得不補亡今萬厯元年皇/帝嗣位朝覲萬國薄海窮裔包奉貢獻無敢後時)¶
<pb:KR2k0052_WYG_040-62a>¶
　　(惟都蠻擁部落横行塞下數犯慶長髙拱筠戎漸/逼敘瀘所到疆土盡赤刳衂人血肉以釁邊甿野)¶
　　(死無弔殿中丞開府曽公上疏言臣待罪西陲不/能絶邊患無所稱塞意㫖願將戮力破蠻赭其巢)¶
　　(略地以聞皇帝下閣臣議維時元相張公集百官/闕下言蜀在中國為西南重鎮叛不速討諸蠻將)¶
　　(望風起事蜀豈得全百官多以蜀道艱難什倍淮/西塞北噤不敢發間又以漢武使唐䝉略通夜郎)¶
　　(事對公厲聲言兵不擇地惟其人吾將以一中丞/取夜郎若走雷電可横槊立辦所不成者吾不得)¶
　　(復平章國事遽入奏上取進止詔遣使授中丞弓/劍節斧行大將軍事聽自擇官諸不用命者其殺)¶
　　(無赦中丞既受詔督軍夜郎以左布政使成能叅/政官伯龍兵巡副使江僉事思充咸入贊計畫暨)¶
　　(知府大壯等分局受事表請以南中軍都督顯為/節帥統制諸軍以故總兵成叅將澤等十二人為)¶
<pb:KR2k0052_WYG_040-62b>¶
　　(偏將自宣撫効忠以下咸聽節制㑹顯以往事論/列當罷賴元相知顯自少從蠻中立功蠻故憚顯)¶
　　(威名且臨敵易將非便得不罷由是顯益感激思/奮願以身許國賊不破不敢生還元年春三月中)¶
　　(丞南嚮誓師授要束傳令軍中無殺降無縱亡匿/有敢黷賄市奸宣漏風指坐以黨叛伏誅臨敵首)¶
　　(鼠攜貳逗遛進退者其斬以狥誓已宻進顯計師/所嚮顯議九絲城蠻都中㑹自比幕南王庭夷漢)¶
　　(土著無賴亡命所歸地深沮不猝得拔陵霄砦九/絲便門都砦北東霤先擊便門次東霤即王庭早)¶
　　(晚可得獨陵霄王阿茍最桀黠蠻所怖畏然喜貪/賂遺封爵使通若啗令下闗執其王并六酋帥以)¶
　　(獻羣獠奪氣夏五月軍襲落豹設伏擒四賦將取/惡淚坎進迫虜營顯以牙校鯨將銳卒五千與成)¶
　　(澤軍合圍連決十餘戰城破賊敗走追斬二百級/誅名王阿幺名賊將六七人梟其頭夜郎都市六)¶
<pb:KR2k0052_WYG_040-63a>¶
　　(月以鎮雄兵三千攻落亥鯨軍藍澱坂襲洪崖成/軍堇木與鎮雄兵掎角火蠻巢千餘賊迎敵決殊)¶
　　(死戰執其兩名王斬首麾下盡收都砦部落秋七/月始計取九絲城城據夜郎西山兩壁對望中阻)¶
　　(長谷軍入谷兩陣夾攻無得脱者厓磵斗絶四十/里三雄王壁其上控弦數萬王皆彊力曉軍事慣)¶
　　(攻戰聞别柵既破益防隘拒險嚴矢石塹牢自衛/顯使間諭三雄王大將軍用兵如神號聞海外今)¶
　　(以十萬師摧兩砦如搏雛鷇理豈得逃能先事降/我許待以不死蠻懼且遲囘觀望不決部下乞降)¶
　　(者二千三百有竒秋八月令募郡國敢死惡少年/増兵至十四萬公按兵法分五部進各將二萬八)¶
　　(千以行營副使江監督諸軍事顯仁威引兵入黑/帽軍其西㫁吕郜烏䝉豕峨諸路成將所部出印)¶
　　(壩軍其南以當芒部越巂牂牁澤軍出榖爆陳其/北以絶冉駹董卜韓胡韓似甫軍得穵口陳東北)¶
<pb:KR2k0052_WYG_040-63b>¶
　　(斷其内冦使毋猾餉道毋阨儲胥以資冦食任繼/祖軍西南與顯兵合五陳環絡如連珠緩急相應)¶
　　(兵既㑹賊出勁卒鏖柵下十餘遇皆北始退保兩/壁閒乘城轉石發標弩下擊&KR1786;&KR1786;如電霰不休時)¶
　　(鬼方多滛雨瘴霧晝冥蠻堅持不下秋九月公傳/檄責戰厲甚用顯計令軍中厚賞賚土漢衝鋒死)¶
　　(士使夜襲城會鯨等將顯所用諜夜入帳中見顯/諜言蠻中以九日作社椎牛大饗且見霖潦無搏)¶
　　(戰理將弛兵酗酒自放顯宻諭諸將官出不意迺/夜發猿臂軍千人乘飛隥銜枚取道間闗霧雨中)¶
　　(遲明進薄城下斬守門虜破闗以入諸路軍取鳥/銃為節刻期㑹戰起寅至午所格殺慣戰數百人)¶
　　(賊大披靡前軍引火炬燒城中屯千餘炎燄漲天/賊勢窮赴火墮崖谷死者數萬雄王皆棄壘走分)¶
　　(兵大索冬十月取次就擒都蠻至是盡滅計先後/下城柵六十有竒擒王三十有六俘斬四千六百)¶
<pb:KR2k0052_WYG_040-64a>¶
　　(有竒畧地四百里還報闕庭皇上御皇極殿傳制/曰國有戎兵予不敢臆決維朕元輔忠亮以身繋)¶
　　(天下安危不問海内外聞有作難惕若蹈行陳中/罔有寜所乃西事告警獨許爾中丞可屬戎政假)¶
　　(爾大將軍節斧授之成算諸有所闗決無弗汝從/維爾中丞哲肅勞瘁封疆能策諸將士破虜王以)¶
　　(速成丕功用奠西陲康靖我國家克稱朕意其晉/爾右副都御史顯以下爵賞有差以其九絲城為)¶
　　(建武城置府衛兵下控西南夷落命所司伐蔡䝉/石勒朕文武臣功使能賦者銘其勞聲諸永世其)¶
　　(辭曰天王神聖威加九夏僰胡為者坤之社其山/峍屼谷&KR1766;閜蠶叢開國來百戰不得下鬼其讐之)¶
　　(聲在野貍晝號守以虎獠不庭戒邊櫓國有大盗/問元輔其誰使者狥西土殿中有丞既文且武願)¶
　　(假旄鉞斬桀虜丞哉飛檄怒濤發英風颯爽能起/邊城八萬四千戰死之白骨筆籌赤牘肝膽壯勁)¶
<pb:KR2k0052_WYG_040-64b>¶
　　(氣直上蒼龍闕雲旓雨旂盪摩日月墨王□廖王/劂落豹慧落拗鈯長鎩夜𢷬雄王窟三十六王碎)¶
　　(領顝士有賸壤戸有降卒畫蘭靡莫咋舌不敢唾/揲揄邛筰磔狗飲血斷出沒咦雀入淮化礪房雉)¶
　　(入海化蜃光冦盗得險化侯王窅窅建武城列雉/天一方守者非忠賢能無化豺狼蜀有天險上為)¶
　　(劒閣下瞿唐割據自古昔可獨問夜郎誰借聖主/三尺銕為君世代誅豪彊蜀不割蠻不屋蔡䝉補)¶
　　(天之石髙崒嵂長與乾坤鎮南/荒無使三十六王城下鬼夜哭)¶
　　虞秦公世徳碑(虞出勾吴以國姓自吴泰伯謀與/弟仲雍逃讓去周適吴義至髙世)¶
　　(為勾吴君長國虞故稱虞仲傳季簡叔逹凡五世/皆稱虞仲至武王克殷求益與虞仲後於周北故)¶
　　(夏墟列為倫侯得稱虞公由熊遂彊鳩夷餘喬屈/羽轉皆仁厚立國用能藩衛宗周亡所失墜至畢)¶
<pb:KR2k0052_WYG_040-65a>¶
　　(軫以虢故黷賄晉人執虞公有其國虞再入吴凡/自夀夢至季札虞之在勾吴者始益大季扎敦厥)¶
　　(祖虞仲髙義遜位諸樊實揚丕休史葢稱延陵季/子云當平原君時有虞卿者善著書方畧計事出)¶
　　(公孫龍上名聞諸侯晚乃益窮困不得意逃匿㑹/稽山下著書虞氏春秋號躡蹻虞卿梁始興王諮)¶
　　(議叅軍檢校太子中庶子茘皆虞卿後也茘生唐/永興文懿公世南從吴郡顧野王受尚書京房易)¶
　　(事秦王為佐命功臣掌制辭令主讐校中袐補益/𢎞多薨賜葬昭陵園文懿生工部侍郎昶昶居雍)¶
　　(為唐勛胄代以材官聞著九世至北郡刺史殷乾/符中殷從僖宗幸蜀留仁夀郡多善狀遂家仁夀)¶
　　(不返五𫝊而得周國公昭白周國生魏國公軒魏/國生左中大夫陽陽生開國男贈太師秦國公祺)¶
　　(祺字齊年初名聃政和五年舉進士受賜更名即/宋丞相雍國忠肅公允文父雍國功勞氣畧藏在)¶
<pb:KR2k0052_WYG_040-65b>¶
　　(盟府忠孝聞四海精誠炯炯盪摩日月惟秦國實/開厥先故稱舊家父老能端慎典刑陶範後來子)¶
　　(弟炅炅有成立為國家倚緩急者必歸秦公秦公/當宣和中判夔路轉運權大寧監䕫山谷阻險多)¶
　　(恠石碨礧不可以田民嵗用火耕日采谿毛薇蕨/相啖食縣官令下數亡命散走不制分為請於上)¶
　　(得悉蠲除非分科稅恵聲流聞時號為才臣紹興/秦檜當國竭天下財力供歳幣令長吏時節包貢)¶
　　(水土珍怪百物公轉運潼川諸路抗疏言王室在/難宜務殺減繇役罷四方無名貢獻絀貪墨吏謝)¶
　　(天下臣所部劒南軍困不宜有征制可其奏賜其/所部減甿租半為令甲檜大慙沮竟坐公忤旨兒)¶
　　(歸日閉閣著書不預外事舊所嘗部父老日饋遺/問訊不絶道路紹興十七年以夀終逺近哭泣相)¶
　　(弔時論偉之公長厚仁人有宻行垂休奕世孫公/亮拜光禄勲公著刺開州杭孫守長寧皆顯有丕)¶
<pb:KR2k0052_WYG_040-66a>¶
　　(功曽孫剛簡方簡夷簡同時舉進士剛簡尤負竒/節謇然有直名元封雍郡侯奎章學士集嘉魚大)¶
　　(夫槃皆公𤣥孫公既廟食五百年御史吴臯喻君/奉皇帝命來按蜀覽咨方乘得公墓處哀虞仲延)¶
　　(陵之世不宜令闕然堙滅不載使縣人請辭於瀚/歸而鑱諸石為虞世家辭曰烈烈秦公厥初姜嫄)¶
　　(維神明胄棄稷後昆勾吴太伯將仲逃奔從者成/蹊古髙義存爰逮夀夢世逺益敦噩噩延陵業遜)¶
　　(諸樊仁聖賢人其後倡作有窮夫差虞鬼不臘賴/卿文懿崛起南服躡蹻著書策勞定國振微者聃)¶
　　(判夔維恵允文勤王丕顯奕世山則河江/有沱蔚然而蒼墳者何死而無朽碣則那)¶
　　曹汴重建塗山禹廟碑記(今川東兵憲田公之駐/節我郡也開忠益之賓)¶
　　(亭廣咨諏之使務於是於郡東塗山之麓得禹廟/舊址與元臣劉志道所題廟碑馬顧碑漫缺不可)¶
<pb:KR2k0052_WYG_040-66b>¶
　　(讀乃又於郡志得元臣賈易巖所譔碑引東漢郡/志及華陽國志諸古籍辯禹之娶於塗山實茲山)¶
　　(也其㑹諸侯乃在㑹稽塗山而世遂以為娶於彼/非也其考既明備而核足破近世膚聞之誤而文)¶
　　(復爾雅可傳於是公讀之歎曰昔人睹河洛而思/禹功矧梁岷之髙山迅川其利鑿疏導之難殆又)¶
　　(倍於河洛而今之享既藝之利而被安流之澤者/顧漫不知思禹功也乎縱令禹非蜀人其娶非塗)¶
　　(山猶當郡為之祠廟以報厥萬世永賴之功而舊/籍之可考班班若是其舊址遺碑今猶巖然焉而)¶
　　(顧坐視其鞠為瓦礫草莽之墟此豈非觀風守土/者之責哉遂毅然亟為重建之舉乃首以語我郡)¶
　　(守朱君君遂率郡二倅與邑令尹躬視其址以復/於公公乃隨以督建之役委之衛使陳嘉勲且復)¶
　　(親為之指授曰是舉也基視舊址宜拓三之二庶/廟貌宏邃足壯觀瞻棟宇宜掄楩楠之材庶無速)¶
<pb:KR2k0052_WYG_040-67a>¶
　　(朽足垂久逖禹位宜遵洪武七年帝王廟例塑袞/冕坐像庶謁者如見廟益藉以尊嚴然茲山以塗)¶
　　(后而傳禮宜合祀顧像則弗典仍宜前設木二一/稱夏大禹神主一稱夏后塗山氏神主庶禹不獨)¶
　　(血食而山靈亦與榮矣第其役計費吾帑贖之餘/若干而足以此構材以此募役可無更役夫里一)¶
　　(人也授既定乃遂移上撫臺鍾祥確菴曽公按臺/徽州環一郭公既後先報可而為時分守少叅汪)¶
　　(公駐涪陵公復以其事告之亦欣然贊焉於是嘉/勲日在工督建唯亟而城野之人顧晏然若不知)¶
　　(其有興作也葢拓基於萬厯甲戌之冬十有二月/至乙亥之春三月廟乃訖工廟基凡為臺三臺皆)¶
　　(甃石為之前為門凡四楹躡級而上為亭亦四楹/亭後左右各為房亦各四楹又躡級而上始為廟)¶
　　(四楹而廟地勝棟隆後依朝㬢之輝面挹郡基金/碧之秀龍門抱其下塗洞峙其左&KR0210;灘陣其右殆)¶
<pb:KR2k0052_WYG_040-67b>¶
　　(儼然古塗山國之故宫而禹之像則考宋人所刻/聖賢遺像為之復藹然錫圭告成之度如生也公)¶
　　(於是諏日瓣香爰率郡邑長貳恭謁於廟而告成/事退乃顧汴城墟命載筆焉既而朱君復以公意)¶
　　(申命之而汴遂無容辭也汴唯賈碑塗山辯甚詳/顧未暇及塗山氏之賢之有功於禹也按漢劉向)¶
　　(列女傳稱禹之治水而南也塗山氏葢賦倚南之/候其後周之二南實取風焉及生啓禹弗子塗山)¶
　　(氏獨能敎訓而使之化至立庶子之官以翼之故/禹不惟獲告成功而卒至啓能象賢繼世以有天)¶
　　(下善乎遷固之敘三代后妃之助曰夏之興也以/塗山然則其今日之配享兹廟也固以其生兹山)¶
　　(之故然實祀徳祀功之典所弗可遺也汴故繼敘/之用補前碑之缺庶昭公之舉也殆不獨使巴夔)¶
　　(之間睹廟貎而思禹抑將使聞塗山氏之風者化/不在周召之南而在川以東矣其有裨風敎豈小)¶
<pb:KR2k0052_WYG_040-68a>¶
　　(哉於是碑方擬登刻而學憲沔陽陳公適校士至/渝郭公按部偕汪公至聞廟成咸後先登謁於是)¶
　　(一時塗林之旄無不躍然快覩也然公之意以山/在江之東岸猶石紐在蜀之西□皆冠葢之所弗)¶
　　(經故其傳不甚著也又欲倣之神禹鄉邦樹石南/紀之衢題以塗山舊國以告觀風者而君去郡矣)¶
　　(至是柱史任公來代公出巡於是朱公具以事白/焉任公乃遂諏日登謁且面授嘉勲亟成公之所)¶
　　(未及備也而朱君亦以是月上丁四日登修嘗祀/以肇嵗典噫山河幸於數千載之下有兹曠遇哉)¶
　　(汪公名仲川系黄岡田公名子堅系永寧任公名/惟一系盩厔朱君名孟震系新淦其郡貳趙侯方)¶
　　(立倅盧侯晉梁侯棟朱侯崑推王侯邦俊暨邑令/鄭侯宗學或與經其始或樂觀厥成而嘉勲則重)¶
　　(慶衞指揮僉事葢終役獨/効勞也法故當備著於篇)¶
<pb:KR2k0052_WYG_040-68b>¶
　　李長春新修成都橋塔碑(皇帝在宥之二十一載/蜀左轄余公一龍偕藩)¶
　　(臬諸大夫暨閫帥上記都御史幕府御史臺言成/都據七蜀之㑹層巒疊嶂掩映郛郭真屹然天府)¶
　　(之勝哉獨東西兩江合流之所奔放衝突稍乏迤/邐之勢形家者病之且川之西南以輪蹄擔負來)¶
　　(者必取塗於此而夏潦秋霖往往望洋而阻行旅/有嚬呻焉非創造橋塔罔與固風氣資涉濟也今)¶
　　(縉紳耆老既言之博士弟子復言之請令成都㫄/近州邑各輸金榖礪鍜為佐募匠庸作擇有幹局)¶
　　(者董之不致耗公帑擾閭左以滋弊都御史御史/咸可其議俾尅期以行余公復相率啓蜀王而請)¶
　　(曰惟王世以忠孝賢良著聞兹舉闗國鴻鉅必仰/邸第之貲藉侍從之良方克底績王乃首助千金)¶
　　(委承奉司鵬榮出綜厥事兩臺監司以下各捐俸/有差卜以萬厯癸巳年菊月經始鵬榮祇役而往)¶
<pb:KR2k0052_WYG_040-69a>¶
　　(茇舎蓐食日夕與畚鍤者同甘苦不數月而塔成/崨嶫前蹲崢嶸後竦朱碧炫熿鈴鐸砰訇危乎髙)¶
　　(哉何羡永寧同泰彌九仞而踰十級耶顧橋工浩/大經費漸拓而有司靡所措手諸為咻揺震撼之)¶
　　(語者復乘間而起顧王色弗為動令鵬榮程督如/故而橋乃次第就乃鵬榮竟以盡瘁終矣王復委)¶
　　(承奉甯廷鸞門副司鵬愷及首事翟昇者繼之廷/鸞營綜率作勞勛什倍於初而鵬愷克承兄志與)¶
　　(昇拮据之力尤殫遂以是嵗丁酉十月橋成為洞/者九從四十丈衡四十尺遠而望之虹舒電拖霞)¶
　　(結雲構若跨碧落而太空為鬬俯而瞰之飊涌濤/舂鯨飛鯢走若駕溟渤而拒浸為溜彼成都七橋)¶
　　(象應七星如往牒所詡談者視此不當左次耶諸/縉紳中若西安郡丞顧君紹履以王命從㬰其間)¶
　　(竭蹶不替終始而君乃予昔同計偕者當塔成裹/糧走雒源訪予玉華山中屬以碑事今橋成復申)¶
<pb:KR2k0052_WYG_040-69b>¶
　　(前諾則已三閱嵗矣予惟天地剖判以來神臯奥/區苞靈稸秀吐景耀而貢庥祥者到於今繹繹未)¶
　　(歇也乃形勝有刓而欲補風氣有泄而欲培則二/儀所不能盡人力實為之故易曰后以財成天地)¶
　　(之道輔相天地之宜以左右民非若青烏之說騖/渺冥以徼福䕃弗可憑也顧今日論者曰橋以洪)¶
　　(濟勝塔以迴瀾勝於法當鞏固王室奠麗民居而/於人文之宣朗尤有助若然則造化委其權而聽)¶
　　(於人人成其能而歸於造化兩相待而兩相濟者/也厥義不亦大哉斯舉非余公無以決首鼠非賢)¶
　　(王無以握魁柄非二三中侍無以任仔肩而當路/諸君子或蒿目慮始或鞅掌圖終皆所稱不朽之)¶
　　(績也顧君復言承奉正藺君玉長史張君拱極贊/襄調停多所倚辦事之美成信非一手一足之力)¶
　　(哉橋名洪濟塔名迴瀾則前中丞艾公王公指也/予既紀其事復系以銘銘曰瞻彼成都沃野千里)¶
<pb:KR2k0052_WYG_040-70a>¶
　　(城闢通門塗畫方軌閭□棊布鄽陌星羅華闕臨/阜綺窗瞰波秀吐芙蓉麗裁錦綺山色環郛江流)¶
　　(衝壘聲饒震盪勢乏濚洄形家攸忌王氣宜培更/有急湍恒苦病涉匪藉津梁孰通舟楫議久畫餅)¶
　　(事忽轉圜偉哉方岳擔此鉅艱爰啓賢王共襄盛/舉睿命疉敷從臣特許貲匪帑給力匪民輸甫操)¶
　　(畚鍤奄就浮圖再起長橋横跨髙漢綰束洪濤褰/登彼岸觀者雀躍行者鳬趨開闢以降形勝所無)¶
　　(佳氣鬱葱鴻庥儲委佑我价藩綏厥繁祉載翼髦/士丕振文明餘波滲漏羣庶阜成峩眉増髙瞿塘)¶
　　(益險光奮井參績垂琬琰&KR0158;瀾者/塔洪濟者橋並據天府永鎮皇朝)¶
　　黄輝直指李公平險碑記(西於平都可十里許計/䜿岩衡梁蛟環東江江)¶
　　(怒而戰空激岸竦怪石鼓猛礮霆互吞戈鋋鱗鱗/饑涎波豗舟一無幸立入鮓甕黔南李公昔司渝)¶
<pb:KR2k0052_WYG_040-70b>¶
　　(李行役過之躬嘗厥險謂灘無頑鏟若必我姑視/吾力寧爾久貸後十餘嵗果來按蜀亟檄治灘毋)¶
　　(養餘横時維萬厯川有載役始春中人賈厥勇灘/石慙愳未烈先泣沃膏而來邪許澒山冰磔金流)¶
　　(不見鑿痕江舒以□縠如熨如凡五閲月遂告成/事舟檣往來望之歡踴昔我由兹五色靡主灘聲)¶
　　(礉夭鼓榜不聞萬斛葉浮千指髪懸窘迫無之羣/號大士謂惟大慈能救斯苦是故字灘曰觀世音)¶
　　(赫赫李公應身濟世砥茲巨阻若捩舵轉匪神所/相易詎乃爾神不敢居歸之我公公莞爾曰功則)¶
　　(何有茲灘十年鬱於予懐雖不去心敢問必償常/鑒予誠竞決以流斧如不西其奈灘何必云有助)¶
　　(歸諸國家僉曰議哉昔崇伯子實產我蜀塗山家/門鑿陿如新公昔為理囊蜀利害今重我莅若還)¶
　　(厥鄉探懐施仁福利澹菑如出金簡奔走百靈若/茲灘險匪水匪石假合成隘乃於公斧無心猶爾)¶
<pb:KR2k0052_WYG_040-71a>¶
　　(况有心者凡茲伏慝有如此灘勿謂灘衆無暇盡/斧公斧在心不依形力非故平之由灘自取有險)¶
　　(有平猶云相待公非險平而來平險一灘就平百/灘震驚不霜而栗維仁生威昔漕江淮載澄河海)¶
　　(斧無難夷皆立底績於衣帶水解結何有若平都/者又帶之縷何况其灘而敢怙險公念其灘竞無)¶
　　(自負由灘以往執國何極尚輔明慎逺追伯禹百/爾神人當矢如公務平乃心無負帝命心本自平)¶
　　(何故而險心所造灘險百於水毋謂無傷必有斧/者禹亦人耳獨平水土思日孜孜為不平故能平)¶
　　(一險一險之禹公功非灘即灘功在以灘功公如/管窺天天豈在管亦不離管故樹斯碑表公平心)¶
　　(以平神人如鑄九鼎為神奸故使弗若若孰為鼎/者嗚呼念哉各䕶乃心如䕶公碑無險可斧無灘)¶
　　(可平是謂大平蕩蕩岷江公功當存維公即緒公/落以詩巴人和焉勒石亭之亭依於堂有臺有坊)¶
<pb:KR2k0052_WYG_040-71b>¶
　　(輔以仁祠苾蒭守之並在灘岸灘去名存維觀自/在常與公俱預斯役者守令而下凡若干人附書)¶
　　(碑隂永/示來禩)¶
　　樊鼎遇徳陽縣儒學復古經樓碑記(惟夫妙空顯/質俱有神理)¶
　　(之宗設位流行即為文字之祖東壁天書袐府耀/炳雙珠西崑地册靈樞精藏羣玉丹書金版龍闗)¶
　　(開太昊之圖赤簡緑文滄水授文命之策此皆䋲/契未造業留呵䕶隠章然則事豈人謀吹皆天籟)¶
　　(出入三光之道環坤腹以奠生周徧九有之民秉/分星而别度羌華夷漢所以辨族類而繫萬民複)¶
　　(簡隠民所以絶人神而察百物火符雷篆譯之卓/有師傳虎畫狐編窺之更奪人巧凡鳥獸鳴動亦)¶
　　(喜怒感其誠通或風水激號且宫商露其變狀雖/各通其情而天地萬物之情並見雖各適其性而)¶
<pb:KR2k0052_WYG_040-72a>¶
　　(天地萬物之性並呈具聖具靈廣矣大矣惟是剛/柔徐疾五性殊方専普龎純列國為政兼之是非)¶
　　(同異譎雅俚都自開闢以至獲麟三百二十七萬/六千嵗萬方所記十紀之書空委宛之巖不足紀)¶
　　(其政典鑿觴謨之室不足載其方家周末益以恣/横秦火㑹應酷虐所以仲尼慈憫萬世約究多經)¶
　　(乃定禮樂而修舊章刪古詩而存三百讚易道以/黜八索述職方以除九丘斷三墳五典自唐虞約)¶
　　(列國史記為春秋葢始剪其繁蕪一就典雅刋其/蹐駁並受折衷名為七經道揭千古然後西見柱)¶
　　(史藏之王室周流列國演之疇人修函文於杏林/漁父誚而罔介講爼豆於宋樹桓魋伐而無危不)¶
　　(必七十二君之能行凡有國者不可不知其義不/必三千弟子之優聖凡有識者欲使盡讀其書猶)¶
　　(恐世有興廢家壁藏蝌蚪古字人懐疑信地機儲/絲竹靈音是以秦炬雖炎祇能燼洪荒草創之冗)¶
<pb:KR2k0052_WYG_040-72b>¶
　　(穢漢律初解即能合諸儒口筆為篇章自此代置/學官經分博士家以之式行國以之官人遂騁絢)¶
　　(爛於百家莫能窺其博奥窮精蘊於二氏終不出/其範圍備帝王損益之權盡人道綱維之理良定)¶
　　(心續命之傳寳宰物經世之懸圖也奠兩楹之夢/已兆太牢闕里之時齊衆喙之鳴何啻一馬天地)¶
　　(之喻王都侯國辟雍頖宫并傑閣而陳宗器之文/峙危樓而藏鼓篋之業嚴始羮牆之地無經籍則)¶
　　(衆志不興尊崇絃誦之基非壯麗則真靈不集錦/標寳軸卷帙極華淨之方桂棟蘭楹刻鏤窮輪奐)¶
　　(之美旁通七畧四部猶懼不足羽翼聖真髙亢日/牖月欄尚疑未能登閎大道師各重其本敎人自)¶
　　(悅其家珍易地皆然由來尚矣德揚儒學講堂右/隙有宋學士邑人章公森書經樓字碑字體盈尺)¶
　　(書法八分嚴整若魯公之儀遒麗得中郎之意碑/足則有宋進士范執中紀羣公興學盡肯搆肯堂)¶
<pb:KR2k0052_WYG_040-73a>¶
　　(之勤碑隂則有明育令夫巳氏鐫卧碑字痕發注/金彈珠之嘆窿穹仆而復立則羅令錦弔古興嘆)¶
　　(之思典刑晦而復章則栁諭維臨池紀勝之力然/委諸草莽石不能言若復其芸蘭人應𢎞道鼎遇)¶
　　(忝莅茲土幸與斯文慨富有之業日新葢一令因/循一令惟慮始之治難任將後人復笑前人跡雖)¶
　　(異代而感長懐忍當吾世而失盛事為之列上當/道白文武興墜之繇因之逺購全經廣學士博通)¶
　　(之路恭遇監察御史朱公廬江正學觀海鴻文破/柱埋輪曽射狐狼於輦轂銷鋒卧鼓不驚犬豕於)¶
　　(封疆駐節而細論文帙括盡談天之奥攬轡而亟/興廢建立樹根道之標兼遇本道大叅曹公八閩)¶
　　(少逸四海宿宗玉潤氷清藐姑射喻其神骨和聲/緩節王摩詰似其詩文每録金石遺言必扣巖瀾)¶
　　(絶地本省督學魏公名臣嫡裔蓺圃宗盟藻鑒人/倫夙擬天曹綱紀衡程方類重新蜀部風猷拔士)¶
<pb:KR2k0052_WYG_040-73b>¶
　　(皆得其尤作人於斯為盛本府太守張公荆楚偉/度觚管鉅公十載為郎鷄羣驚其野鶴一麾出守)¶
　　(蛙郡詘以海鼇魯諸生半在門牆舊掄材揚馬王/嚴之地邑列侯多象風指謹追躅李文韋趙之規)¶
　　(本府司理楊公洞庭澄波祝融朗照平反百獄胡/威清畏人知題品羣材山濤光膺帝鑒觀仁於過)¶
　　(若清獻之不失元公録善於㣲即平仲之立解越/石縁茲從㬰覆議允行幸遇邑中憲大夫曽公家)¶
　　(緗魯誥梵笈竺墳紫鱣専臯比之譯白馬演龍象/之辯立朝正色片言不及私門過里飭躬五尺不)¶
　　(干孱令趙相國之解脫化其剛稜黄太史之元通/得其主棅本學敎諭王公鄖子名宗單父清望鶖)¶
　　(眸鵠立健翮有凌雲之思豹蔚虎文猛氣負開山/之力發䝉罔憚其煩苦為道不憂其拮据相與率)¶
　　(邑官僚電轟締搆共鼓通庠衿帶鸞集觀摩螢誦/雪吟觸目見琳瑯珠玉牖窺山望㑹心捨階筏筌)¶
<pb:KR2k0052_WYG_040-74a>¶
　　(蹄度其成不踰時敎未匝月童冠刷羽而冀鴻陸/數倍前人賢良燒尾而躍龍門蕪開二彥於是接)¶
　　(境比封之士把袂而來問竒講徳之朋填履而入/至於道人法子乘杯按蹻以印心曹吏山民獻書)¶
　　(録訣以備目先聲已證實效積學自有真儒此皆/聖主右文久道逢化成之㑹亦先師翊敎隂隲得)¶
　　(感通之神故一時公卿盡擅墨林匠手而四境冠/履同任徳圃仔肩鼎遇小吏何以獲茲薦紳先生)¶
　　(實貺臨此自古獲麟之後至今龍飛之年三十四/甲子記載之文方家之說博雅君子之所通考慧)¶
　　(心文人之所裁制繁盈鄴架重溢洛車帝室藏書/之富代有汙隆髙門積袠之多家或偶國漢通七)¶
　　(畧三萬三千九百卷隋録西京三十七萬卷唐列/四庫八萬九千四百卷宋崇文目二萬六百六十)¶
　　(九卷張茂先入洛載書二十車李公擇山房藏書/九千卷宋宣憲校讐定本二萬卷名家藏書如南)¶
<pb:KR2k0052_WYG_040-74b>¶
　　(都戚氏歴陽沈氏等少者數千卷多至四萬卷葉/少蘊少貴博收遂逾十萬卷今鼎遇所藏經僅十)¶
　　(三史僅二十一子僅二十集僅二通并學官弟子/制傳注性理通鑑綱目及昭代名史數種共一百)¶
　　(一十八函計四千二百二十二卷擬古則凉不足/稱明經亦要而匪濫良以多多為善姑俟徐徐積)¶
　　(儲凡茲散漫簡篇皆歴代乾坤精藴若假神聖筆/削斯六經性道文章逺考宋儒馬端臨録古今經)¶
　　(籍志近見白下焦太史作明史經籍志舉道釋兩/藏之敎即敘列諸子之中果得删述方家因之大)¶
　　(一統類千萬億卷之義自可約為一篇千萬億卷/之文復可精藏一字薫蕕何病於芳臭鳬鶴焉較)¶
　　(其短長作者尚未有人收之不厭其雜尚當備二/氏之法寶何况獵諸儒之碎金但今古大觀急借)¶
　　(□肆之友終始大業尤須堅忍之儒過庭録言六/經子史之善者通不過三千卷成人日閲一卷二)¶
<pb:KR2k0052_WYG_040-75a>¶
　　(十年可以再尋歐陽公言九經正史通不過四十/七萬八千九百九十五字童子日誦三百不五年)¶
　　(畧可上口徐盛年過八十猶嵗讀五經一遍劉原/父初欲窮經即手冩六經一通兹由深味義根故)¶
　　(終身固堅白之好窮蒐道奥故畢日游雋永之途/先聖業筮命盡日中尚取書延晷刻死而後已學)¶
　　(之謂何蘇子瞻言老儒先生自言少時求史記漢/書且不可得得則手自書冩日夜誦讀後生科舉)¶
　　(之士日見諸子百家摹刻易致致即束書不觀游/談無根繙朽骨而發陳頥精心尚詆為書肆芙四)¶
　　(寸而忘七尺宻繕且笑為說鈴矧目不徧三篋之/藏口惟授一師之說取科第之資不足詎天人之)¶
　　(際可言期與求學實講之毋以故事虚崇尚之也/冶子學而為裘謂因五緎為七屬之用孫郎圖而)¶
　　(索驥至以去父冒山子之名聖人卷絻南面而不/釋然其所憂者大也小人冠葢里閈而有態色其)¶
<pb:KR2k0052_WYG_040-75b>¶
　　(所忘者多也不成位兩間靡担幎幪六字之網第/縻情好爵孰詣髙明良貴之階諸生感起即利賓)¶
　　(王鼎遇盟期終願學孔周吕以公輔為載公輔有/乘蹻跖之時䕫龍以餼禄養亷餼禄有豢虎豹之)¶
　　(日若夫介然抱一物至葢棺而不脫悠然空萬有/臨納麓而不驚樂則行之憂則違之卷懐靈密鴻)¶
　　(寳生乎由是死乎由是歸藏真耀𤣥珠是則堯舜/之心至今豈懷山稽天所能溺仲尼之土萬世詎)¶
　　(炎岡烈澤所能焚匪劉炫之隋墳真得石經古本/異舒公之周禮親繙竹簡漆書事理罔𠑽溺之沈)¶
　　(酣恣所取耳興復大義布露㣲懐佑直併上臺司/節目副在曹案銘曰太虚惟靈函氣質行劙剖圓)¶
　　(方布列星辰經緯日月殽列川陵抽莖敷葉縷析/條分雕形鏤體脉絡井森龍圖龜畫馬鬛魚麟珠)¶
　　(光玉彩赭丹黛青風聲雷號鳥語獸鳴鬼工神巧/傅㑹聖心思通穆邈理徼𤣥㝠結想擬化摛詞象)¶
<pb:KR2k0052_WYG_040-76a>¶
　　(鈞袪知簡智聞邪存誠黜浮體實芟駁歸純識小/識大擇見擇聞百王合符千里印真易凖天地孝)¶
　　(先渾沌禮本太乙樂超氣聲書陳中極詩道和溫/春秋刑書亂賊是懲典雅奥博是曰七經道兼覆)¶
　　(載義炳日星萬世素王二論心精異時同學子輿/一人周官戴記與禮參明爾雅注詩公穀異經十)¶
　　(三總録開元所尊諸子百家龎其□斌箱輹輪轂/合而車行巖廊魏闕何材不賓二氏角立俶詭幻)¶
　　(冥偃師復孟舉止亂真俳宣聖㫖妙演靈根龍門/虎視百代撮英軒皇及漢裁綴創新筆劒所擊長)¶
　　(短縱横史匠䋲墨文公典型孟堅以下嚴秉法程/具體肖貎駢偶失神洗華露質削弱傷魂夾漈論)¶
　　(集通志爰成考度辨惑博物邃生端臨總攬通考/酌斟憲章備矣禮樂攸存詞章藻繢行逺腴身昭)¶
　　(明之選𢎞麗和平一洗惡陋單寒浮榛文苑次之/披沙錬金傳注性鑑代制所欽子史諸集極博明)¶
<pb:KR2k0052_WYG_040-76b>¶
　　(經採華摭實捐短録嬴道我逹意證彼注心野人/質耳君子彬彬廣心大畜巨細盡倫唯聖希天乃)¶
　　(與斯/文)¶
　記¶
　唐段全緯城隍廟記(陽之理化任乎人隂之宰司任/乎神人保於城城保於徳徳者)¶
　　(神所凴依也則都邑之主其城隍神之謂乎蜀地/土惟塗泥古難版築至秦恵王始命張儀與蜀守)¶
　　(張若城成都其環十二里其髙七十尺廨蜀廛里/畫其下井幹樓櫓森乎上其金椎初作壞頽莫就)¶
　　(有大蔡周旋而行俾壘堵依凖而立即今城也其/神功乎由此而來乃墉洫崇濬啓塞扃固萬雉邐)¶
　　(迤一都繁㑹神明支持金湯繕完故前年蠻冦卒/來戎備無素但擾郊鄙不近闉闍閉闗戒嚴即時)¶
<pb:KR2k0052_WYG_040-77a>¶
　　(罷退則扶傾捍患之力其隂靈幽贊之神乎前之/舊祠寓託隈堞偏陋偪隘星歳滋深是用改度方)¶
　　(隅惟新經搆去乎幽奥就於髙明其日惟丙其辰/惟巳其卦直巽其宫在西揭署於髙門𢎞敞於正)¶
　　(堂丹艧於周墉圖繪於迴廊廟貌如生像容有睟/神保是饗永安定位俾夫農無水旱人不夭札屏)¶
　　(絶蠻夷阜安閭里䕶乎封域富/庶乎億年爰書經營以昭祀事)¶
　　李景讓南瀆大江廣源公廟記(戴禮有之曰五嶽/視三公四瀆視諸)¶
　　(侯古之禮於嶽瀆尚矣在昔夏后氏隨山濬川以/畫九州華陽黒水界我庸蜀劒閣之陽益部饒焉)¶
　　(岷山導江東别為沱禹繢也瀆者曰江曰河曰淮/曰濟導積石桐柏沇水凡四流皆發源注海者也)¶
　　(唐天寳六載開元神武皇帝加封南瀆為廣源公/其三者亞焉漰沛滈江自峽奔荆且北且東百川)¶
<pb:KR2k0052_WYG_040-77b>¶
　　(㑹同爰及吴楚萬里歸海水府怪神非江不安水/物族生非江不全海門二山逆我為滄由岷激沱)¶
　　(逺邁無壅斯所謂祗上天而被下土南瀆之為大/也壯矣開元皇帝古禮是式詔曰惟夏四月肇辰)¶
　　(迎氣太守其率祭官祀南瀆於益州設玉篚及洗/罇罍簠簋既舉羃初獻祝進神右跪揚我詞其文)¶
　　(曰維某年嵗次月朔某甲子嗣天子遣某官某昭/告於南瀆大江惟神包總大川朝宗於海功昭潤)¶
　　(化徳表靈長今因夏首用率常典敬以玉帛犧牲/粢盛庶品明薦於神尚饗至於今不衰詔之歳歳)¶
　　(直丁亥迨及戊寅當大中十二年合一百一十有/二歳越五月朔辛酉日甲戌臣景讓承聖敬文思)¶
　　(和武光孝皇帝詔自御史大夫檢校吏部尚書尹/成都鎮蜀西川又五日戊寅復加檢校尚書右僕)¶
　　(射其他如故凡再命皆以兼御史大夫罷焉秋七/月庚午乘輅至止遂謁瀆廟惟神盛烈著金石刻)¶
<pb:KR2k0052_WYG_040-78a>¶
　　(他所必見於斯闕耶惟神奉大禹之休得蠶叢魚/鳧望帝之勲開明之没玉壘李氷之穿二江嘉而)¶
　　(保之沃此黎首水旱不作於今賴之赫哉成功其/可黙耶乃作銘曰滔滔沱江發自岷山浪溢流飛)¶
　　(走峽之荆迨及吴楚百川以歸南北東西萬里湯/湯電激雷馳水府神宅鮫人陽侯世不可窺南瀆)¶
　　(之功載主載張陰烈希夷上戴大禹丕承我唐開/元其期先主不容天絶劉宗匪瀆殆而洸洸孔明)¶
　　(鞠躬墮星匪瀆不悲念此下民於萬斯年/九穀繁滋我來守土敬揚神休以琢豐碑)¶
　　杜甫唐興縣客館記(中興之四年王潛為唐興宰/修厥政事始自鰥寡惸獨而)¶
　　(和其封内非侮循循不畏險膚而行而一咨於官/屬於羣吏於衆庶曰邑中之政庶幾繕完矣惟賓)¶
　　(館上漏下濕吾人猶不堪其居以容四方賓賓其/謂我何改之重勞我其謂人何咸曰誕事至濟厥)¶
<pb:KR2k0052_WYG_040-78b>¶
　　(載則達觀於大壯作之閈閎作之堂搆以永圖崇/髙廣大踰越傳舍通梁直走嵬將墜壓素柱上承)¶
　　(安若太山兩旁序開發洩霜露潛靚深矣步櫩複/霤萬瓦在後匪丹艧為實疎達為迴廊南注又為)¶
　　(覆廊以容介行人亦如正館制度小劣直左階而/東封殖修竹茂樹挾右階於南環廊又注亦可以)¶
　　(行步風雨不易謀而集事邑無妨工亦無匱財人/不待子來定不待方中矣宿息井樹或相為賓或)¶
　　(與之毛天子之使至則曰邑有人焉某無以粟階/州長之使至則曰某非敢賓也子無所用俎四方)¶
　　(之使至則曰子貺某多矣敢辭贄或曰明府君之/侈也何以為人皆曰我公之為人也何以侈子徒)¶
　　(見賓館之近夫厚不知其私室之甚薄器物未備/力取之私室人民不知賦斂乃至於館之醯醢闕)¶
　　(出於私㕑使之乗駟闕辦於私廏君豈為亭長乎/是躬親也若館宇不修而觀臺榭是好賓主無所)¶
<pb:KR2k0052_WYG_040-79a>¶
　　(納其車我浩蕩無所措手足獲高枕乎其誰不病/吾人矣玼瑕忽生何以為之是道也施舍不幾乎)¶
　　(先覺矣杜之友朋嘆曰美哉是館也成人不知人/不怒廨署之福也府君之徳也府君曰古有之也)¶
　　(非吾有也余何能為是亦前州府君崔公之命也/余何能為是日辛丑歳秋分大餘二小餘二千一)¶
　　(百八十八杜/氏之老記也)¶
　　張延賞南門記(崇高莫大於君親嚴莫大於父君/有覆幬父有訓育逮於蠻貊生知)¶
　　(禽獸性感不俟教解也而肖形之内戾氣間存觸/瑟生灾夢牛成患何代不有可勝言哉賊昢焚門)¶
　　(亦由是也族滅門覆為愚者鑒誡所以書其所/由來其餘則詞存於左右壁矣興元元年記)¶
　　裴度諸葛武侯詞堂記(度嘗讀漢史詳求徃哲或/秉事君之節無開國之才)¶
<pb:KR2k0052_WYG_040-79b>¶
　　(得立身之道無治人之術四者備矣兼而行之則/蜀丞相諸葛公亮其人也公本系在簡冊大名蓋)¶
　　(天地不復以云當漢祚衰陵人心競逐取威定霸/者求賢如不及蔵器在身者擇主而後動公是時)¶
　　(也躬耕南陽自比管樂我未從虎時稱卧龍詩曰/潛雖伏矣亦孔之昭荆州平心與昭烈神交洎乎)¶
　　(三顧而許以驅馳一言而定其機勢於是翼扶劉/氏纘承舊服結吴抗魏擁蜀稱漢政刑達於荒外)¶
　　(道化行乎域中誰謂阻深殷為强國誰謂輕脆勵/為勁兵則知地無常形人無常性自我而作若金)¶
　　(在鎔故九州之地魏有其七我無其一由僻陋而/啟雄圖出封疆以延大敵財用足而不曰朘我以)¶
　　(生干戈動而不曰殘人以逞其厎定南方也不以/力制而取其心服震懾諸夏也不敢角其勝負而)¶
　　(止候其存亡法加於人也雖死而無怨徳及於人/也雖奕業而見思此所謂精義入神自誠而明者)¶
<pb:KR2k0052_WYG_040-80a>¶
　　(矣若其人存其政舉則四海可平五服可傾而陳/夀之評未極其能事崔浩之説又詰其成功此皆)¶
　　(以變詐之畧論節制之師以進取之方語化成之/道不其謬歟夫委棄荆州不能遂有三郡此乃務)¶
　　(増德以吞宇宙不黷武以爭尋常及出斜谷據武/功分兵屯田謀久駐之計與敵對壘待可勝之期)¶
　　(雜乎居人如適虛邑彼則喪氣我方養威若天假/之年則繼大漢之祀承先王之志不難矣且權傾)¶
　　(一國威震八紘上下無異辭始終無愧邑茍非運/膺五百道冠生知曷以臻於此乎故昭烈知人之)¶
　　(明者倚仗如魚之有水仲逹奸人之雄者嗟稱曰/天下竒才度毎迹其行事度其逺心願奮短袖以)¶
　　(排羣議而文字蚩鄙志願未果元和二年冬十月/聖上以西南奥區寇亂餘孽罷甿未息汚俗未清)¶
　　(輟我股肱為之父母乃詔相國臨淮公由秉鈞之/重承推轂之寄戎軒乃降藩服乃理將明帝道陬)¶
<pb:KR2k0052_WYG_040-80b>¶
　　(落綏懐溥暢仁風閭閻滋殖府中無留事宇下無/棄才人知嚮方我有餘地則諸葛公在昔之治與)¶
　　(相國當今之政異代而同法矣度謬以庸薄獲㕘/管記隨旌旄而爰止望祠宇而修謁有儀可象以)¶
　　(赫厥靈雖徽烈不忘而碑表未立古者或拳拳一/善或師表一城尚流斯文以示來裔況如在之歎)¶
　　(終古不絶其可闕乎乃刻貞石庶此都之人存必/拜之感云爾銘曰昔在先主思啓疆宇擾攘靡依)¶
　　(英雄無輔爰得武侯先定蜀土道德城池禮義干/櫓煦物如春化人如神勞而不怨用之有倫柔服)¶
　　(蠻落鋪敦渭濱攝跡畏威雜居懐仁中原旰食不/測不克以待可勝允臻其極天未悔禍公命不果)¶
　　(漢祚其亡將星中墮反旗鳴鼓猶走司馬死而可/作當小天下尚父佐周阿衡佐商兼齊管晏總漢)¶
　　(蕭張易代而生易地而理遭遇豐約亦皆然矣鳴/虖竒謀奮發美智夭遏吁嗟平立咸受謫罰聞之)¶
<pb:KR2k0052_WYG_040-81a>¶
　　(痛之或泣或絶甘棠勿翦駢邑斯奪繇是而言殊/塗共轍本於忠恕孰不感悦茍非誠慤徒云固結)¶
　　(古柏森森遺廟沈沈不殄禋祀以迄於今靡不駿/奔若有照臨蜀國之風蜀人之心錦江清波玉壘)¶
　　(峻岑入海際天知公/德音元和四年記)¶
　　李德裕前益州五長史真記(益州草堂寺成都記/云在府西七里去浣)¶
　　(花亭三里列畫前史一十四人代稱絶迹余嘗於/數公子孫之家獲見圖狀乃知草堂繪事靡不造)¶
　　(真者昔嵓野㫄求徒聞審像稽山髙舉惟止鎔金/孰若記之丹青妙畫神照楚國祠廟魯王宫室洎)¶
　　(此邦文翁舊館皆圖歴代卿相燦然可觀雖有慕/於前良曽莫究於形似豈與夫年代已逺遺像猶)¶
　　(存入虛室而烟霞暫披拂浮埃而瑶林斯覿余以/精舍甚古貌像将傾乃選其功德尤盛者五人摹)¶
<pb:KR2k0052_WYG_040-81b>¶
　　(於郡之㕔所追維二漢臺閣皆有圖寫黄霸于定/國雖宰相名臣不得在畫像之刋卓子師徳行君)¶
　　(子而在功臣之右今之所取意其在斯乎采色既/新靈光可想儼若神對吾將與歸因叙其事詒諸)¶
　　(來哲太/和四年)¶
　　資福院記(夫威鳯之炳然非海晏則不至卿雲之/蔚然非氣和則不耀故君子藏器抱璞)¶
　　(含粹毓徳遭遇其時則光明丕昭是以干木之退/也髙於千乗君曼容之仕也止於六百石先僕射)¶
　　(佩虎符而知足視蟬冕而蔑如由斯志矣苞文武/之用有直清之德良玉美潤徙蓄實於荆岑喬松)¶
　　(幽深不呈材於巖廟知者所以歎息也丞相鄒平/公鍾是餘慶為唐實臣公天挺奇表角犀特秀居)¶
　　(五嶽也稟太華削成之狀方四時也得清秋爽朗/之氣森矛㦸以耀穎粲珪璋而洞照葢人之傑歟)¶
<pb:KR2k0052_WYG_040-82a>¶
　　(憲宗皇帝以神武之資墾菑除害睿德澹以泉黙/英威赫而電㫁兵權祕計皆中詔決之參神算者)¶
　　(唯公與二三髦士揣摩潤色繄公稱首既而平淮/夷盪齊寇四罪咸服八表晏然雖則武力之拘原)¶
　　(亦由謀臣之決䇿暨今上之宅憂也衮龍未襲嚮/明未位召公於東宫含春殿歔欷前席付以大柄)¶
　　(公迺請偃武論道與天下休息上若涉水而有舟/楫馭馬而得銜策始拜言以命咎即其時而相説)¶
　　(君臣之遇古無儔也公之為政貞以制動平以稱/物其志在於識相體𢎞簡易而已嘗以為用京房)¶
　　(之法則煩碎而亂理聽嗇夫之辨則捷給而傷化/由是遵坦平之路窒邪枉之門不勤人以務逺恥)¶
　　(竭澤以言利矧乎洞虛明之境應必有誠端不言/之蹊孰不歸我故舉聖政者稱公為良相焉公之)¶
　　(趨丹戺侍紫垣名冠近臣寵加贈典先僕射自珥/貂而昇左揆先夫人由趙郡而啓大國金印石窌)¶
<pb:KR2k0052_WYG_040-82b>¶
　　(當代榮之建中初先僕射以柱下史參梓潼軍計/典昌榮二郡益部之内有林居一㕓庾氏誅茅始)¶
　　(傷於寄寓仲長樹果終見於繁蔚公年纔佩觿志/拾青紫亦覃思於經籍未馳騖於文章遊焉息焉)¶
　　(必在於是及鍾家艱乃入為官第韋太尉鎮是邦/也公釋褐從事在賓幄之間逮兹抗龍旌佩相印)¶
　　(曽未一紀繼為三台公下車逾月訪於蒨館召伯/之樹未翦武侯之廬猶在于公邑里遂見髙車龍)¶
　　(驤閈閎竟容長㦸公曕構洒泣循陔永思以為徵/壞壁者夫子之居尚毁固朽宅者如來之乗斯逺)¶
　　(孰若歸於浄土環以香林乃贖之於官以為精舍/义以桑門之上首者七人居之所以證迷途而資)¶
　　(夙植也殿堂層立軒房四注鎔金作繢髣髴諸天/况乎蜀山葱蒨下臨於雉堞錦江明滅近繚於郊)¶
　　(坰紅樹倚檻清渠傍砌海雛乍來靈草長秀彼之/聽和音者不難於寂慮聞異香者自入於禪薰公)¶
<pb:KR2k0052_WYG_040-83a>¶
　　(之孝思永代作則豈止何充之宅獨入檀那將與/文翁之堂俱稱不朽徳裕藐焉孤生流落於代辱)¶
　　(公感舊遂不見遺公自内廷陞台司居視草之列/二三年間位階先達由是議人倫者歸公之盛徳)¶
　　(不陪密座驟變寒暑遷懸榻之念虚授簡之恩且/嘗典綸綍獲備宫屬報徳不讓懼斯文之闕焉長)¶
　　(慶二年十/月日建)¶
　　劉禹錫新修福成寺記(益城石門街大達坦然西/馳曰石笋街街之址有仁)¶
　　(祠形焉直啓曰福成寺寺之殿臺與城之樓交錯/相輝繡於碧霄望之如崑閬間物太和四年蜀帥)¶
　　(非將材不修邊備南詔君長謀帥内空乘隙坌入/鬭於城下或縱火以駭衆此寺乃焚髙門修廊委)¶
　　(為寒燼如是者再嵗帝命坤維丞相復來山川如/近父老相識環視故地寺為焦墟載興起廢之嘆)¶
<pb:KR2k0052_WYG_040-83b>¶
　　(爰有植因之願乃命主俸吏以吾緍錢三十萬為/經營之基自公來思蜀號無事時康嵗稔人樂檀)¶
　　(施公言既先應如決川乃顧囊褚乃出懷袖勝因/化愚慧力攝慳男奔女驟急於徴令匠者度材以)¶
　　(指衆徒藝者運思以役衆技刀鋸磨礱丁丁澄澄/陶者儲精圬者効能歘自火宅復為金䋲沿故鼎)¶
　　(新因毁成妍遐邇縱觀萬目同聳既告訖役公來/慶成雲鮮日潤暉映前後於是都人舞忭而謡曰)¶
　　(昔公去此福成以毁今公重還福成復完民安軍/治亦如此寺庸可勿紀乎公實聞斯言遂折簡見)¶
　　(命謹月而日之時太和某月日大檀越具官封爵/段氏其他發大願者程功董事者自中貴人及賓)¶
　　(寮將吏若僧徒偕/籍之而刻於石)¶
　　劉禹錫䕫州刺史㕔壁記(䕫在春秋為子國楚并/為楚九縣之一秦為魚)¶
<pb:KR2k0052_WYG_040-84a>¶
　　(復漢為固陵蜀為巴東梁為信州初城於瀼西後/周大總管龍門王公述登白帝嘆曰此竒勢可居)¶
　　(遂移府於今治所是嵗建徳五年隋初楊素以越/公領總管又張大之唐興武徳二年詔書其以信)¶
　　(州為䕫州七年増名都督府督黔巫一十九郡開/元中猶領七州天寶初罷州置郡號雲安至徳二)¶
　　(年命嗣道王錬為太守賜之旌節統峽中五郡軍/事乾元初復為州偃節於有司第以防禦使為稱)¶
　　(尋罷以支郡隷江陵按版圖方輪不足當通邑而/今秩與上郡齒特以帶蠻夷故也故相國安賜公)¶
　　(乾曜嘗㕘軍事修圖經言風俗甚備今以郡國更/名之所以然著於壁云凡名殊必以國事建必以)¶
　　(年謹始也長慶二年五月/一日刺史中山劉禹錫記)¶
　　鄭宗經徳陽龜勝山道塲記(維大唐乙酉祀蜀帥/薨鎮其倅曰闢盗庫)¶
<pb:KR2k0052_WYG_040-84b>¶
　　(兵脅市人逆命於蜀門毒瀰浸淫軼制踰封自左/綿抵黔渝八郡五十城俘掠單産驅逐守吏四面)¶
　　(攻焚烟塵書昏明年皇帝嗣寳位㑹朝神京采衛/侯甸蠻貊君長偕集庸蜀不至乃授南平王太乙)¶
　　(靈旗玉節油幢統禁衛太原馮翊扶風之師問罪/於岷陽越三月師次葭萌賊將宵遁涪潼以避我)¶
　　(鋒涪濱萬戸隨師而復夏六月賊又成城於鹿頭/列柵於此山公移師習乃次山下視其鑿峻址以)¶
　　(&KR0158;塹架層峯以結櫓旗轉霞光鼓雷雲中謂制勝/在徳義行權在形勢勝而臨之示建瓴之易也乃)¶
　　(召中軍將以短兵二旅魚貫而登闢黨冒鋒而殪/者什四奔墮崖谷而斃者又什二則向之險固反)¶
　　(為我資公乃開玉帳以建牙旗列霜㦸以周崇壘/下瞰賊城如在掌中與都監使劉公監軍使徐公)¶
　　(觀變禦敵分營守要自是兇徒居則魄悸魂落出/則輿屍折首面縛倒戈請命轅門因命降者先導)¶
<pb:KR2k0052_WYG_040-85a>¶
　　(銳師繼襲氛氲氣象遂清岷峨帝授公所封之土/以守所活之氓以字之公威肅其令仁敷其政和)¶
　　(氣照之金痍盡平退食之暇延想所歴以戰骨雖/瘞遊魂尚痛非大聖之力不能息苦海非象設之)¶
　　(敎無以聳善心乃命庀徒鳩工度材揆力紺宇俄/就絶如化城嚴鼓息而振金鐘戰聲寂而流梵響)¶
　　(慈恵所庇菑疾不生峨峨金界擢秀羣嶺公初宅/此營有神龜由壁門來於牙旗之下公命投之逺)¶
　　(磵翌日重至議者介蟲之長介蟲斯服蜀有龜城/其城是師即日乃受降此山既靈及其祥遂以名)¶
　　(龜勝山因以/山名道塲)¶
　　孫樵梓潼移江記(涪繚於郪迫城如蟠淫漲於秋/狂瀾陸髙突隄嚙涯包城蕩壚)¶
　　(嵗殺州民以為官憂滎陽公始至則思所以治其/患頗聞前觀察使欲鑿江東壖地别為新江使流)¶
<pb:KR2k0052_WYG_040-85b>¶
　　(北注流五里復匯而東即隄墟舊江使水道與城/相逺以薄江怒遂命武吏發卒三千跡其前謀役)¶
　　(興三月功不可就有謁於滎陽公曰公開新江將/扶民憂然江勢不可決訛言不可絶公將何以終)¶
　　(之滎陽公曰吾欲厚其直以勸其卒可乎對曰饑/卒賴厚直民惜其田以顗得不可滎陽公曰吾欲)¶
　　(戮其將以動其將以動其卒可乎對曰代之將者/必苦吾卒卒苦叛不可滎陽公曰奈何對曰夫民)¶
　　(可與樂終難與圖始固自役興以來彼其民曰夏/王鞭促萬靈以導百川今果能改夏王跡耶非徒)¶
　　(無功抑有後災羣疑牽綿民心蕩揺前時觀察欲/鑿新江中輟議而罷豈病此耶公即能先隄民言)¶
　　(新江可度日而決也滎陽公諾明日視政加猛決/獄加斷又明日杖殺左右有所貳事鞭官吏有所)¶
　　(阻政者遂下令曰開新江非我家事將脫郪民於/魚禍耳民敢横議者死郪民以滎陽公嘗為京兆)¶
<pb:KR2k0052_WYG_040-86a>¶
　　(既憚其猛及是民心大慄羣舌如斬未幾而新江/告成滎陽公歡出臨視班賞罷卒巳而嘆曰民言)¶
　　(不隄新江其不決耶新江長步一千五百濶十分/其長之二深七分其闊之一盤隄既隆舊江遂墟)¶
　　(凡得田五百畝其年七月水果大至雖踰防稽陸/不能病民其績宜何如哉滎陽公既已上聞有司)¶
　　(劾其不先白詔奪俸錢一月之半樵嘗為褒城驛/記恨所在長吏不肯出豪力以利民覩滎陽公以)¶
　　(開新江受譴豈立事者亦/未易耶是嵗開成五年也)¶
　　龍多山記(梓潼南鄙越五百里其中有山崛起中/天即山之趾得逕委延舉武三十北出)¶
　　(其嶺氣象鮮妍孕成隂烟屹石巉巉别為東巖槎/牙重複爭先角逐若絶若裂若缺若穴突者虎怒)¶
　　(企者猿踞横者木仆挺者碑植又有似乎飛簷連/軒櫟櫨交攢欹撑兀柱懸棟危礎殊狀詭類愕不)¶
<pb:KR2k0052_WYG_040-86b>¶
　　(得視下有畝平砥若戸庭攄乳側脈膏停泓石俯/對絶壑杪臨蘭薄仙臺標異藂石負起屹與山别)¶
　　(猿鳥蹟絶腹竇而空路由其中斷齶相望攀縁上/下闖然而出曜見白日始時永嘉飛真益羅𤣥蹤)¶
　　(斯存石刻傳聞丹成而蛻駕鶴騰天一去遼廓千/載寂寞澄泉傳靈别鶴絶朋風閒境清寂寞無聲)¶
　　(嘉木美竹岡巒交植風來怒黒雷動崖谷山禽巖/獸捷翔牙驚曉吟暄啼聽之悽悽&KR0158;環下矚萬類)¶
　　(在目因山帶川青縈碧聨莽蒼際天杳杳不分月/上於東日薄於泉魄朗輪昏出入目前其或宿霧)¶
　　(朝雲糊空縛山漠漠漫漫莫知其端陽曜始浴徹/天昏紅輪髙而赤洪流散射濃透薄釋綿裂綺拆)¶
　　(千狀萬態倐然收霽樵起來而遊泊車而休登降/信宿聞見習熟始曰山乎曽未始有得乎無處夸)¶
　　(世釣名者汚此巖扃乎/且欲聞於潁陽之徒乎)¶
<pb:KR2k0052_WYG_040-87a>¶
　　王徽創築羅城記(皇帝改元之六年諸道鹽鐡轉/運兼鎮海軍節度等使開府儀)¶
　　(同三司檢校司徒同中書門下平章事燕國公髙/駢奏臣前理成都築大城請紀其事上命翰林學)¶
　　(士承㫖臣王徽授其功狀臣徽承詔再拜上言夫/外户不閉雖前聖之格言設險以居乃有國之雄)¶
　　(制用是則光昭振古勢讋逺夷不有髙墉曷稱巨/屏我之奥區粤惟井絡繁阜昌熾標出宇内先是)¶
　　(蜀城既卑且隘象龜行之屈縮據武擔之形勝里/閈錯雜邑屋闐委慢藏誨盗城而弗羅矧乎西東)¶
　　(江山南控烏滸疆理澒洞密邇舊貫因循日居月/諸殆逾千祀漢魏以還英豪迭處至若公孫述之)¶
　　(桀黠諸葛亮之經營曽不指顧留心乘機制禦斯/葢天藏盛烈神貯嘉謨俾集元功式耀雄武自二)¶
　　(紀以降邊部戒嚴有虧懐柔或阻琮賮雖負山川/之險且乏金湯之固上顧相臣曰朕以不德化罔)¶
<pb:KR2k0052_WYG_040-87b>¶
　　(被於四夷惟是西南載罹俶擾深軫予衷將若之/何丞相進曰陛下以睿哲照臨臣輔理臣不能敷)¶
　　(聖澤以懐異俗俾流毒於益人臣之罪也然黄帝/有阪泉之役放勲興丹浦之師是知猾亂自古皆)¶
　　(有其所以滌厲梗致時雍乃在進任忠賢馳驅英/雋耳臣伏見今天平軍節度使駢即威武公崇文)¶
　　(之孫也威武在元和中屬闢以蜀叛憲祖殷憂擬/其所以代之者由是允膺聖奬能以部兵復梓州)¶
　　(統大軍平玉壘大節大忠煥乎典册駢能不墜其/業益大其門既席勲烈之資克善匡扶之志材超)¶
　　(衛霍氣葢闗張忠孝兩全河山繼誓聿修厥徳自/成名家馳譽石麟焯有美稱出守天水邊塵不驚)¶
　　(戎律既申將畧克舉俄而交阯淪陷有命遄征既/復土疆遂錫鈇鉞則馬援銅柱楊僕樓船步驟之)¶
　　(間莫得倫比固以威張恵浹後勁中權五年於兹/海波不動朝廷方期拔用不可久留爰命徵還彌)¶
<pb:KR2k0052_WYG_040-88a>¶
　　(増寵澤時屬龎勛始潰鄆方未寧駢則再登師壇/復開將幕士絶朝饑犬無夜警威加隣部化敷屬)¶
　　(城相印以之疇庸和門為之増氣恭以憲宗録崇/文定蜀之勲也既如彼陛下念駢復交理鄆之勤)¶
　　(也又如此俾榮舊履重建髙牙必致師貞可期俗/阜上曰俞爾為代天其行之於是詔駢復以丞相)¶
　　(擁節去汶陽趍錦里至則詢問疾苦樹置紀綱巡/按封域周覽郛郭且曰夫療疾者必在藥乎心腑)¶
　　(然後可以堅四支植木者必嘗澤乎本根然後可/以茂柯葉今城之於蜀其由心乎其由本乎則知)¶
　　(不理於近曷能致遠不固其内安能保外未有不/謀而能成不壯而能威不勞而能逸者也於是擇)¶
　　(將量財拓開新址分命支郡以令蜀邑乘時就役/靡不適中吏不敢欺人不敢怠岷峨之下忻忻子)¶
　　(來昔梁伯亟城人疲弗處子囊築郢見誚於時曷/若駢能度其宜樂用其士圖難於易去危即安環)¶
<pb:KR2k0052_WYG_040-88b>¶
　　(以大城用冠諸夏其功固已相萬矣惟蜀之地厥/土黒黎而又磽确版築靡就前人之不為非不為)¶
　　(也葢不能也惟駢果得衆心克成大績鳩工揆日/不&KR1477;於素十旬之中屹若山峙南北東西凡二十)¶
　　(五里擁門却敵之制復八里其髙下葢二丈有六/尺其廣又如是其上袤丈焉陴四尺斯所謂大為)¶
　　(之防俾人有泰山之安矣而甃碧塗塈既麗且堅/則制礠飾頳又奚以異其上建樓櫓廊廡凡五千)¶
　　(六百八間㮰柖櫛比闉闍鱗次綺疏掛斗鴛瓦凌/宵若飛若翔如偃如仰栖息烏兎炫熀虹蜺龍然)¶
　　(而縈霞然而横望之者莫不神駭而氣聳目眙而/魂驚其始也咸謂冥助似非人力其外則繚以長)¶
　　(隄凡二十六里或因江以為塹或鑿地以成濠則/方城為城漢水為池又何以加焉是知摩壘者不)¶
　　(復矜其能擊柝者足以抗其敵所謂能禦大菑能/捍大患者也其舊城周而復始葢八里髙厚之制)¶
<pb:KR2k0052_WYG_040-89a>¶
　　(大小之規較其洪纖可得而辨矣况乎扼東都㑹/襟帶地形險易之狀斯呈强弱之方可見自秦恵)¶
　　(王疏翦山林以通中夏及李冰為守始鑿二江以/導舟楫決渠以張地利斬蛟以絶水害沃野千里)¶
　　(號為陸海由冰之功也漢文翁置學校勸人受業/行俎豆獻酬之禮於是儒雅之風作自威武伐叛)¶
　　(擒大憝而新其人玉石不得俱焚焉西蜀至今稱/之駢之來鎮肇興武備俶有禦衝之事夫然後不)¶
　　(為外羌之所窺矣惟蜀之人自冰與翁自威武暨/駢乃獲佑於天者四天之於蜀厚矣長雲斷岸莫)¶
　　(得而墮古往今來何常能覿傳不云乎人保於城/城保於徳觀駢之政可謂保城與人矣向非挺生)¶
　　(俊傑來弼聖神則孰能建絶代之遺功創一時之/偉績者乎况夫髙不可踰堅不可觸俯瞰天表方)¶
　　(駕馬足銷吞祲沴互壓咽喉訖使豺狼耳之而色/沮目之而膽褫是謂不爭而勝不戰而服者也新)¶
<pb:KR2k0052_WYG_040-89b>¶
　　(城成詔加大司徒封燕國公旌殊休也重以萑苻/充斥荆楚傷夷遂假威望兹用底寧弓矢専征銅)¶
　　(鹽劇任安危攸繫一以委之往哉荆渚荆渚既清/又徙金陵金陵以平救鄢郢之剽殘拯江湖之焚)¶
　　(溺期月之内罔不樂康若乃考其才稽其用所至/難息所施利興智無不周技無不逹韜鈴捭闔固)¶
　　(自生知詩禮幾㣲雅當師逸雖羽書疊至應用如/神加以詞鋒莫前筆力遒勁屢獻平戎之策毎陳)¶
　　(憂國之誠抑又城府坦平器宇沖邃祿利不盈於/私室夙宵無怠於公家段熲在邊未常蓐寢羊偘)¶
　　(待士靡顧囊裝涯岸不可得而臻波瀾不可得而/際矣所謂社稷柱石川嶽英靈者也則知駢如何)¶
　　(臣城如何功嗚乎天贊其謀地襲其固非吾君不/能用其材非臣誠不能就其事故曰為可為於可)¶
　　(為之時則勲乃見城由駢而成駢由君而聲城既/牢矣人既休矣宜乎讚盛徳之形容敘勲賢之丕)¶
<pb:KR2k0052_WYG_040-90a>¶
　　(烈恭以操觚載事作者為難臣非其人何以稱此/將欲刋諸貞石寘彼坤維垂於無窮期乎不朽屬)¶
　　(詞愈拙染翰増慙銘曰惟蜀之疆抱擁岷梁斗絶/諸夏裂為一方啓逹上國肇自秦强壯者五丁導)¶
　　(彼青㝠鑿巖而梯飛棧以行動猶鳥逝舉若猿輕/漢人既遷言語乃通眇邈千祀遂㕘華風界彼邛)¶
　　(須靡設鍵闗在古侵殘彼蜀之艱唐被聖徳間仍/兇慝猖狂逾紀吞噬無已芟獮焚驅氓不寧居皇)¶
　　(帝踐祚驚嗟震怒爰擇藎臣推轂以付時惟燕公/撫俗訓戎碩畫宏規神輔其衷經始新城心術潛)¶
　　(形乃告編人版築云興相彼井鄽觀於封部調茲/郡邑量其戸賦劃界指期莫敢踰度蜀人未安待)¶
　　(城以歡蜀士方危待城而威阡陌䋲直門閭棊布/外聳風雲内扃貔武卉木蔥蒨麗譙輝映戎馬夜)¶
　　(寧戈鋋畫靜蜀山㟼㟼蜀江滔滔寇不敢窺人不/知勞險而不煩峻而不譁去來出入嬉嬉一家燕)¶
<pb:KR2k0052_WYG_040-90b>¶
　　(公之徳其誰與隣燕公之功式利於人徳入人/深公流不極勒名天隅為臣表則中和四年記)¶
　　李昊創築羊馬城記(粤若蠶叢啓國魚鳬羽化於/湔山望帝開基鼈靈復生於)¶
　　(岷水然則疏鑿巫峽管鑰成都而猶樹木柵於西/川跨土田於南越其後兼并梁漢睥眤巴賨獵騎)¶
　　(奔馳㑹秦王於褒谷石牛來去闢蜀路於劒門空/驚化玉之㣲寧獲糞金之利爰自朔分秦厯聲接)¶
　　(華風代有雄豪迭為侯伯運當奇特子陽乘虎踞/之機時運非常昭烈負龍蟠之勢若乃張儀之經)¶
　　(營版築役滿九年楊秀之壯觀崇墉功加一簣洎/我唐臨御聖徳昭融武威雷駭於百王文徳日暉)¶
　　(於四海惟兹益部扼彼邛闗蒙王坦綽時或窺吾/臥鼓覘我韜戎彎弧學射之山飲馬沈犀之水累)¶
　　(朝是忘逸樂深軫殷憂夢卜良臣控彈巨屏南康/王以儒術柔服敎習詩書燕國公以將畧威懐淬)¶
<pb:KR2k0052_WYG_040-91a>¶
　　(磨斧鉞息波瀾於錦水創制度於羅城踰百雉之/恒規補一隅之闕事有備無患庇蜀人以金墉避)¶
　　(亂䝉塵安僖皇之玉輦雲蠻稽顙遣使來朝航滇/河以獻珍越沈黎而納欵當廟社阽危之際鑾輿)¶
　　(出狩之秋坐制南荒終無北冦乃燕公之力也往/以蒼穹告變天祿中㣲夷門方轉其斗魁王氏遂)¶
　　(分其鼎足既而莊宗繼絶皇祚甫興靈旗西指於/巴庸蜀主東朝於伊洛先帝以初復地方懐逺人)¶
　　(須仗權謀迺睠勲戚於是詔飛丹鳯召何晏於并/門節立蒼龍封杜悰於井絡即我太尉侍中平原)¶
　　(公分茅金闕受瑞彤廷帳移竹馬之邦輪輾木牛/之路星馳十乘霧廓三川宣皇風於上事之初慰)¶
　　(人望於下車之日且以城邑自經尅復勢尚搔揺/公來如太華之安帝寄得磐石之固益民多福而)¶
　　(遇賢侯公曠度涵空英風擴古襲門胄則重侯累/将保勲榮則帶河礪山㑹族而象簡盈牀奕葉而)¶
<pb:KR2k0052_WYG_040-91b>¶
　　(貂冠滿座其為盛也無得名焉頃者鼓鼙未息干/戈日尋公是時斡運璇樞端持瑶鏡贊神謀於不)¶
　　(測斷人事以無疑獻替經綸折衝樽爼决勝廟堂/之上制敵掌握之間借筯為籌舉無遺算内則翊)¶
　　(戴天子外則承寜諸侯言正色荘有犯無隱成少/康祀夏之德弼光武興炎之功再造巨唐削平新)¶
　　(室厯數允集神器知歸皆由公叶和元勲光輔洪/業是知取威定霸崇文教以興隆安上治民修理)¶
　　(容而鎮靜足以神交旦奭事牟平參力致大同宜/亨廣運以之首揚紅斾式遏錦川古有遺機待乎)¶
　　(作者公鎮臨之始年運興之四載也嵗在丙戌春/正月十有一日㐲鉞而至無何期月逆師康延孝)¶
　　(自普安竊兵版亂矯詔窺覦犯我鹿頭營於雒縣/勢将率衆必冦近郊公曰清野待敵於民何罪堅)¶
　　(壁而守謂我無謀况城雖大而弗嚴隍已平而可/歩衆情憂汹公意晏如飛羽檄以㑹兵伐林木而)¶
<pb:KR2k0052_WYG_040-92a>¶
　　(立柵森然棨㦸密爾横簫環以深溝屹如斷岸五/日之内四面尋周民一其心士百其勇於是精選)¶
　　(将領分部熊羆電激妖巢火熏狡窟一鼓而元兇/&KR0148;䘮載攻而同惡疲頽擒鄧艾於轞中斬龎涓於)¶
　　(樹下長蛇碎首封豕析骸獻㨗功於王廷掃逋穢/於侯甸一除牙孽大定疆陲公於是提振紀綱恢)¶
　　(𢎞典法六條已正七德兼修言出令行家至日見/未幾先皇厭世今上纂圖聖政維新睿思求舊不)¶
　　(改山河之寄永繄社稷之臣一年而加珥貂再除/而昇掌武将軍幕下列虎豹之𤓰牙丞相府中集)¶
　　(鴻鵠之腹背猶且爵盈而不飲肴乾而不食診療/生靈討論獄訟固以忠為令德孝出因心力奉國)¶
　　(家勤修職貢琛賮縈紆於劔棧包茅旁午於玉京/史不絶書府無虛月閲其庭實標出羣芳推晋文)¶
　　(尊奨之誠紹齊桓糾合之業天子得以居南面之/貴銷西顧之憂萬里長城岋然存矣公一旦謂諸)¶
<pb:KR2k0052_WYG_040-92b>¶
　　(將吏曰夫華陽舊國宇内奥區地稱陸海之珍民/有沃野之利郭郭則樓臺疊映珠碧鱗輝江山則)¶
　　(襟帶牽連物華秀麗閭閻棊布鄽陌駢羅不戒嚴/陴是輕武備耳亂臣賊子何嘗不窺南詔西羌曽)¶
　　(聞入冦将沮豺狼之意須營羊馬之城吾已揣之/衆宜叶力封章上奏揆日量工分界繩基辨方畫)¶
　　(地百城酋壯呼之響答以雲來十萬貔貅令之風/行以霧集杵聲雷震版級雲排王猛鬻畚於城隅)¶
　　(傳説飛鍬於巖下公閒日巡撫役者忘疲周給米/鹽均頒牢酒如般五丁之力纔踰三旬而成克就)¶
　　(厥功不&KR1477;於素逺而望也象衆山之迤邐俯而瞰/也若峭壁之斗懸掘大壕以連延増長隄而固䕶)¶
　　(鷙鳥摶兮可越武夫勇兮莫干摩壘者諒之摧心/守陴者由之示暇舊城崢嶸而後竦新城崨嶫以)¶
　　(前蹲重門開而洞深危樓互而翼展至若八月之/江澄寒碧七星之橋架晴虹偉乎津梁成兹壯麗)¶
<pb:KR2k0052_WYG_040-93a>¶
　　(公以羅城雖設智有所虧重築大敵鎮於四角嶔/岑掛兔㟮屼栖烏儼樓櫓於泬寥懸刁斗於天表)¶
　　(其東南也直分象耳&KR0158;眺峨睂雲霞斂吳楚之天/烟水送黔䕫之棹其西南也旁連玉壘平視金隄)¶
　　(宵瞻火井之光曉望雪峯之彩其東北也樹遥雲/頂氣鬱金堂雨收而壘嶂屏新靄薄而重巒畫暗)¶
　　(其西北也襟袖廣漢肘腋天彭魚龍躍萬嵗之池/鸞鶴舞陽平之化其或碧鷄啼曉金馬嘶風擁旄)¶
　　(㦸以登臨覩山川之形勝有以見公心同軒鏡竄/讋鬼神手秉漢鈞錙銖造化能於昭代樹此豐功)¶
　　(鄙金甌為漏巵小鐡甕為几器其興也已當農隙/其罷也不害蠶時帝㫖咨嗟王綸奬錄詔書勅知)¶
　　(祥省所奏重修葺當府城池已取十二月一日興/功事具悉鄉寵分玉節榮鎮錦城守富貴以無疆)¶
　　(慕功名於不朽特峻金湯之固以威蠻貊之邦况/屬年豐復當農隙既暫勞而永逸尤預備於不虞)¶
<pb:KR2k0052_WYG_040-93b>¶
　　(益見廟謀允符朝寄省閲陳奏嘉嘆殊深公猶歸/善於君讓功於下諸軍馬步軍都指揮使光祿大)¶
　　(夫檢校太保守彭州刺史上柱國李仁罕左廂馬/歩軍都指揮使金紫光祿大夫檢校司空守漢州)¶
　　(刺史上柱國趙廷隱右廂馬歩軍都指揮使金紫/光祿大夫檢校司空守簡州刺史上柱國張知業)¶
　　(等家傳義烈世襲丕勲托弓而霹靂聲乾揮劔而/魚麗陣破曹景宗鼻頭火出薛孤延髭尾烟生英)¶
　　(毅無儔智謀咸博左都押衙金紫光祿大夫檢校/司空守蜀州刺史上柱國潘在迎等或鼎鐘盛族)¶
　　(或書劔名門佩鞬執弭以從戎憑軾搴帷而至理/至於華皓不墜忠勞是能領袖雄藩表儀㑹府而)¶
　　(皆躬臨卒列統攝庶工無揚干之亂行絶趙羅之/辭役眀興晦息日就月將巨績告終羣才叶贊自)¶
　　(天成二年丁亥嵗十二月一日起工版築至三年/正月八日畢手公再飛章上奏詔曰勅知祥省所)¶
<pb:KR2k0052_WYG_040-94a>¶
　　(奏修治城壕畢功事具悉百堵皆興四旬而畢亙/羅城而雲矗引錦水以環流外禦蠻夷中權帷幄)¶
　　(公家之事相業可觀備覽奏陳殊甚嘉奬於以表/綸綍褒揚之寵知朝廷倚注之恩其新城周圍凡)¶
　　(四十二里竦一丈七尺基濶二丈二尺其上濶一/丈七尺别築陴四尺鑿壕一重其深淺濶狹隨其)¶
　　(地勢自卸版日構覆城白露舍四千九百五十七/間内門樓九所計五十四間至三月二十五日停)¶
　　(運斧斤其版築採造軍民共役三百九十八萬上/其執事糇糧及役罷賞賚斗支秤給緡貫囊裝其)¶
　　(數凡費一百二十萬其諸將大校出良駒於皂棧/解重帶於腰圍選其纖柔釋其好玩曽無顧愛一)¶
　　(以頒酬其縣大夫及寮佐以下或賞之器帛或給/以緡錢咸有等差不無均普公即奢從儉節事省)¶
　　(財馬如羊而不入私門金如粟而不藏私橐悉肆/公家之利盡充工事之資圖有謂之功非無度之)¶
<pb:KR2k0052_WYG_040-94b>¶
　　(費也公誠欲為而不載朴而無文衆意未然牆進/固請四民喧闐於衙閫萬口號沸於堦墀父老曰)¶
　　(公侯政洽神明慈如父母前年定延孝之亂今嵗/防蠻蜑之虞盡力城隍務安井邑遂使我等保家)¶
　　(庇族養老寜沖如是者功徳在民憂勤報國安可/不敘述休烈雕篆貞珉豈不美歟何容辭也公謂)¶
　　(諸賓佐曰抑聞乘人之約義士猶或不為貪天之/功智者宜然不取所修邊備式耀國威將欲罄臣)¶
　　(節於一時彰帝猷於萬古殊非己力難遏人情誰/當游夏之才請紀見聞之事昊相門牢落堂構蕭)¶
　　(條翁歸文武之材明時待間茍息忠貞之志暗室/不欺寐酣而白鳳昻藏染翰而墨龍夭矯嗟乎鄧)¶
　　(禹秉鈞之嵗雖慶承家陸機赴洛之年不堪觀國/空餘壯節退卜良知驅車幸返於故園提筆謬登)¶
　　(於華館金臺玉帳敢差俊彥之肩緑水紅蓮獲繼/鵷鸞之踵酷慚薄技莫贊雄猷杜征南以矜大平)¶
<pb:KR2k0052_WYG_040-95a>¶
　　(吴沈碑漢水竇車騎以章明出塞勒碣燕山猶能/炳著簡書發撝功業寧偕巨制永固坤維尚乏黄)¶
　　(絹之辭孰拂白圭之玷受恩稟命紀事表/年巍巍乎不騫不崩何患於為陵為谷)¶
　¶
　¶
　¶
　¶
　¶
　¶
<pb:KR2k0052_WYG_040-95b>¶
　¶
　¶
　¶
　¶
　¶
　¶
　¶
　四川通志卷四十¶
#+PROPERTY: JUAN 卷四十
<pb:KR2k0052_WYG_040-96a>¶
欽定四庫全書¶
　四川通志卷四十¶
　藝文¶
　表¶
　蜀漢諸葛亮前出師表(臣亮言先帝創業未半而中/道崩殂今天下三分益州疲)¶
　　(敝此誠危急存亡之秋也然侍衛之臣不懈於内/忠志之士忘身於外者葢追先帝之殊遇欲報之)¶
　　(於陛下也誠宜開張聖聽以光先帝遺徳恢𢎞志/士之氣不宜妄自菲薄引喻失義以塞忠諌之路)¶
　　(也宫中府中俱為一體陟罰臧否不宜異同若有/作姦犯科及為忠善者宜付有司論其刑賞以昭)¶
<pb:KR2k0052_WYG_040-96b>¶
　　(陛下平明之治不宜偏私使内外異法也侍中侍/郎郭攸之費禕董允等此皆良實志慮忠純是以)¶
　　(先帝簡㧞以遺陛下愚以為宫中之事事無大小/悉以咨之然後施行必能裨補闕漏有所廣益將)¶
　　(軍向寵性行淑均曉暢軍事試用於昔日先帝稱/之曰能是以衆議舉寵以為督愚以為營中之事)¶
　　(事無大小悉以咨之必能使行陣和睦優劣得所/也親賢臣逺小人此先漢所以興隆也親小人逺)¶
　　(賢臣此後漢所以傾頽也先帝在時每與臣論此/事未嘗不歎息痛恨於桓靈也侍中尚書長史叅)¶
　　(軍此悉貞亮死節之臣也願陛下親之信之則漢/室之隆可計日而待也臣本布衣躬耕南陽茍全)¶
　　(性命於亂世不求聞逹於諸侯先帝不以臣卑鄙/猥自枉屈三顧臣於草廬之中諮臣以當世之事)¶
　　(由是感激遂許先帝以馳驅後值傾覆受任於敗/軍之際奉命於危難之間爾來二十有一年矣先)¶
<pb:KR2k0052_WYG_040-97a>¶
　　(帝知臣謹慎故臨崩寄臣以大事也受命以來夙/夜憂懼恐付託不效以傷先帝之明故五月渡瀘)¶
　　(深入不毛今南方已定甲兵已足當奬帥三軍北/定中原庶竭駑鈍攘除姦凶興復漢室還於舊都)¶
　　(此臣所以報先帝而忠於陛下之職分也至於斟/酌損益進盡忠言則攸之禕允之任也願陛下託)¶
　　(臣以討賊興復之效不效則治臣之罪以告先帝/之靈若無興徳之言則責攸之禕允等之咎以彰)¶
　　(其慢陛下亦宜自謀以諮諏善道察納雅言深追/先帝遺詔臣不勝受恩感激今當逺離臨表涕泣)¶
　　(不知/所云)¶
　　後出師表(先帝慮漢賊不兩立王業不偏安故託/臣以討賊也以先帝之明量臣之才故)¶
　　(知臣伐賊才弱敵强也然不伐賊王業亦亡惟坐/而待亡孰與伐之是故託臣而弗疑也臣受命之)¶
<pb:KR2k0052_WYG_040-97b>¶
　　(日寢不安席食不甘味思惟北征宜先入南故五/月渡瀘深入不毛并日而食臣非不自惜也顧王)¶
　　(業不可偏安於蜀都故冐危難以奉先帝之遺意/而議者謂為非計今賊適疲於西又務於東兵法)¶
　　(乘勞此進趨之時也謹陳其事如左髙帝明並日/月謀臣淵深然涉險被創危然後安今陛下未及)¶
　　(髙帝謀臣不如良平而欲以長䇿取勝坐定天下/此臣之未解一也劉繇王朗各據州郡論安言計)¶
　　(動引聖人羣疑滿腹衆難塞胸今嵗不戰明年不/征使孫䇿坐大遂幷江東此臣之未解二也曹操)¶
　　(智計殊絶於人其用兵也髣髴孫吴然困於南陽/險於烏巢危於祁連偪於黎陽㡬敗北山殆死潼)¶
　　(闗然後偽定一時爾况臣才弱欲以不危而定之/此臣之未解三也曹操五攻昌霸不下四越巢湖)¶
　　(不成任用李服而李服圖之委任夏侯而夏侯敗/亡先帝每稱操為能猶有此失况臣駑下何能必)¶
<pb:KR2k0052_WYG_040-98a>¶
　　(勝此臣之未解四也自臣到漢中中間朞年耳然/䘮趙雲楊羣馬玉閻芝丁立白夀劉郃鄧銅等及)¶
　　(曲長屯將七十餘人突將無前賨叟青羌散騎武/騎一千餘人此皆數十年之内糾合四方之精銳)¶
　　(非一州之所有若復數年則損三分之二也當何/以圖敵此臣之未解五也今民窮兵疲而事不可)¶
　　(息事不可息則住與行勞費正等而不及蚤圖之/欲以一州之地與賊持久此臣之未解六也夫難)¶
　　(平者事也昔先帝敗軍於楚當此時曹操拊手謂/天下已定然後先帝東連吴越西取巴蜀舉兵北)¶
　　(征夏侯授首此操之失計而漢事將成也然後吴/更違盟闗某敗毁秭歸磋跌曹丕稱帝凡事如是)¶
　　(難可逆料臣鞠躬盡瘁死而後已至/於成敗利鈍非臣之明所能逆覩也)¶
　晉李密陳情表(臣以險釁夙遭閔凶生孩六月慈父/見背行年四嵗舅奪母志祖母劉愍)¶
<pb:KR2k0052_WYG_040-98b>¶
　　(臣孤弱躬親撫養臣少多疾病九嵗不行零丁孤/苦至於成立既無叔伯終鮮兄弟門衰祚薄晚有)¶
　　(兒息外無期功强近之親内無應門五尺之童煢/煢孑立形影相弔而劉夙嬰疾病常在牀蓐臣侍)¶
　　(湯藥未嘗廢離逮奉聖朝沐浴清化前太守臣逵/察臣孝亷後刺史臣榮舉臣秀才臣以供養無主)¶
　　(辭不赴命詔書特下拜臣郎中尋䝉國恩除臣洗/馬猥以㣲賤嘗侍東宫非臣隕首所能上報臣具)¶
　　(表以聞辭不就職詔書切峻責臣逋慢郡縣逼廹/催臣上道州司臨門急於星火臣欲奉詔奔馳則)¶
　　(以劉病日篤欲茍順私情則告訴不許臣之進退/實為狼狽伏惟聖朝以孝治天下凡在故老猶䝉)¶
　　(矜育况臣孤苦尤為特甚且臣少事偽朝歴職郎/署本圖宦逹不矜名節今臣亡國賤俘至微至陋)¶
　　(過䝉拔擢豈敢盤桓有所希冀但以劉日薄西山/氣息奄奄人命危淺朝不慮夕臣無祖母無以至)¶
<pb:KR2k0052_WYG_040-99a>¶
　　(今日祖母無臣無以終餘年母孫二人更相為命/是以區區不能廢遠臣密今年四十有四祖母劉)¶
　　(今年九十有六是臣盡節於陛下之日長報劉之/日短也烏烏私情願乞終養臣之辛苦非獨蜀之)¶
　　(人士及二州牧伯所見明知皇天后土實所共鑒/陛下矜愍愚誠聽臣微志庶劉儌倖卒保餘年臣)¶
　　(生當隕首死當結草臣不勝/犬馬怖懼之情謹拜表以聞)¶
　箴¶
　漢揚雄益州牧箴(巖巖岷山古曰梁州華陽西極黒/水南流茫茫洪波鯀堙降陸於時)¶
　　(八都厥民不□禹導江沱岷嶓啓乾逺近底貢磬/錯砮丹絲麻條暢有粳有稻自京徂甸民攸溫飽)¶
　　(帝有桀紂湎沈頗僻遏絶苗民滅夏殷績爰周受/命復古之常幽厲墮業破絶為荒秦作無道三方)¶
<pb:KR2k0052_WYG_040-99b>¶
　　(潰叛義兵征暴遂國於漢拓開疆宇恢梁之野列/為十二光羡虞夏牧臣司梁是職是圖經營盛衰)¶
　　(敢告/士夫)¶
　五代孟昶著官箴(朕念赤子旰食宵衣託之令長撫/養安綏政存三異道在七絲驅雞)¶
　　(為理留犢為規寛猛得所風俗可移無令侵削無/使瘡痍下民易虐上天難欺賦役是切軍國是資)¶
　　(朕之爵賞固不踰時爾俸爾禄民膏民脂/為民父母罔不仁慈勉爾為戒體朕深思)¶
　宋韓絳講堂箴(幷序異嗚呼天地之道逺乎哉聖人/之心  乎哉動而任於理則天道是)¶
　　(已純然得其性則聖心是已吾謂通其說者必以/三才之原未始出乎一者也人之七情中焉而未)¶
　　(發也則粹徳内融豈不曰天下之大本歟及其發/而皆中節也則和理外著豈不曰天下之逹道歟)¶
<pb:KR2k0052_WYG_040-100a>¶
　　(中者性也寂然而有容則與天道合焉和者情也/澹乎其若忘則與聖心合焉所以八卦九章推明)¶
　　(天人相與之際而著為吉凶休咎之符者非三才/一原之效耶自古教化之迹或因或殊然而未始)¶
　　(不本諸性情而納之皇極者矣貴賤以之位父子/以之親兄弟以之友夫婦以之順此皆不待學而)¶
　　(後知直出於性理之常分耳况乎學斯學者宜如/何哉惟不獨私乎其身而已為能𢎞而大之包乎)¶
　　(四海而不外詡乎羣侣而不遺使六沴弗得作諸/福莫不至是豈非休吉之符歟彼有肆情縱欲暴)¶
　　(蔑禮義父子之不保兄弟之不戚矧肯仁於親戚/鄉黨乎矧肯憂於鰥寡孤獨乎是皆不知反求諸)¶
　　(躬自滅天理所以養命之道以取禍敗顯則有金/木訊之甚則有鬼神譴之是豈非咎凶之符歟夫)¶
　　(學校之法所以養士使適是道而後養乎蚩蚩之/氓者也豈徒麗言辭以自矜飾聲名以自髙希寵)¶
<pb:KR2k0052_WYG_040-100b>¶
　　(利以自封哉惟知其本者無取於彼而三者亦兼/有之矣成都之學郡國莫先焉士人之衆四方鮮)¶
　　(擬者其講堂舊卑隘不足以容諸生僉謂予曰蔣/侯嘗建西學後輙毁撤其基尚存盍興築焉因相)¶
　　(其所圖搆廣厦為十有三筵度深稱是以甲辰嵗/三月庚申落成耆幼縱觀咸曰時當於其旦則先)¶
　　(生正衣冠率諸生羣萃於是以習揖讓周旋之儀/相與衍聖經以明乎天道治性情以全乎中庸使)¶
　　(父父子子兄兄弟弟夫夫婦婦老老幼幼一之乎/大順故伸而上之以事其君則臣節於是乎立推)¶
　　(而下之以庇其民則事業於是乎成不自徳而徳/隨之不自功而功與之使風化之盛不其凛凛乎)¶
　　(然則學校之設將以講求三極之道沈浸先王之/澤盡在是矣豈曰無用之地不急之務哉予慮是)¶
　　(堂異時或若西學之廢輙為之箴以告當御休哉/夫民有物有則弗完厥中自肆戕賊聖哀其愚化)¶
<pb:KR2k0052_WYG_040-101a>¶
　　(奚由黙圖惟敷施明用峻徳學校之興教育有經/賢率不肖胥及羣氓豈伊異術一本爾情情之不)¶
　　(極瀹以蹈刑止邪未發將保爾生靡戢靡正凟性/之靈自暴自棄烏足與齒師生其難思迪於禮在)¶
　　(昔有若去座為恥賜不受命萬世攸鄙矧過是者/言行之偽敢登此堂寧無内愧斯庭燕閒斯宇閎)¶
　　(䆳揖讓威儀講聞道義下士背馳/君子來視毋或壊墮永錫爾類)¶
　　吕大防觀政閣箴(幷序於成都圖開寳以來牧守/之像  大慈寺閣圖記其爵位)¶
　　(名氏與其在官嵗月而不録其政事之美惡豈居/是邑不非其大夫邦人之理宜如是歟然不足以)¶
　　(申勸戒為後來者法余輙采秦漢至於唐領太守/刺史節度使之職有政績可考而畫像存焉者得)¶
　　(二十有八人别圖於他閣名其榜曰觀政葢觀其/善足以勸觀其不善足以戒其政事雖可考而像)¶
<pb:KR2k0052_WYG_040-101b>¶
　　(不存者舍之像雖存而僭竊不軌或闇庸無聞者/黜之此觀者不可不知也寺僧求文余以為古者)¶
　　(官有箴焉作箴以授之其辭曰蜀於禹貢是為梁/州華陽黒水處坤之陬其山四塞氣鬰以酋人矜)¶
　　(其技物産其尤牧野之師有功宗周秦始列郡置/吏罷侯守冰殖利渠田肇修肆彼一方無衣食憂)¶
　　(文翁處後教民文章多士化之傑出馬揚張堪亷/恵去而益張五倫清約人監允臧亷范便民警之)¶
　　(所當种暠繩姦不以勢妨李膺修設善飭其身髙/朕勸學其迹猶新養士之利愈久愈存賢哉孔明)¶
　　(討魏扶漢思清以密徳順而健其功不克天未厭/亂王濬豪俊知畧不羣畫䇿平吴卒賴其勤高儉)¶
　　(循吏為唐元臣象先廷碩嗣美且文嚴武暴厲忿/欲並申天寳政紊迺以牧民崔寧繼之以昏易昏)¶
　　(壯哉南康横身扞難種羌方熾力弭其患中朝以/安浮議可嘆崇文貪殘得不償失元衡靜安飾以)¶
<pb:KR2k0052_WYG_040-102a>¶
　　(儒術文昌更事遠俗清謐敏哉文饒裕蠱治詳擾/弊之後補敗藥傷外禦其侮内教有方嗣復悰謩)¶
　　(遵故守成叢孜疵政民無以生駢乎多罪禍積釁/盈寃女呼天虐及孤惸懐瑄信盗俾民卒瘏燼其)¶
　　(邦家可不慎歟自秦以還鎮守之臣政/有良窳存乎其人牧臣司梁敢告執巾)¶
　銘¶
　漢莊遵座右銘(夫疾形不能遁影大音不能掩響黙/然託䕃則影響無因常體卑弱則禍)¶
　　(患無萌口舌者禍患之門滅身之斧言語者天命/之屬形骸之部出失則患入言失則亡身是以聖)¶
　　(人當言而慄發言而憂如赴水火履危臨深有不/得已當而後言嗜慾者潰腹之矛貨利者䘮身之)¶
　　(讐嫉妒者亡軀之窖䜛佞者刎頸之兵殘酷者絶/世之殃險害者滅嗣之場淫戲者殫家之塹嗜酒)¶
<pb:KR2k0052_WYG_040-102b>¶
　　(者窮餧之藪忠孝者富貴之門節儉者不/竭之源吾日三省𫝊告後嗣萬世無遺)¶
　晉張載劍閣銘(巖巖梁山積石峩峩逺屬荆衡近綴/岷嶓南通邛僰北逹褒斜狹過彭碣)¶
　　(髙踰嵩華惟蜀之門作固作鎮是曰劍閣壁立千/仞窮地之險極路之峻世濁則逆道清斯順閉由)¶
　　(往漢開自有晉秦得百二并吞諸侯齊得十二田/生獻籌矧兹狹隘土之外區一人荷㦸萬夫趦趄)¶
　　(形勝之地匪親勿居昔在武侯中流而喜山河之/固見屈吴起興實在徳險亦難恃洞庭孟門二國)¶
　　(不祀自古及今天命不易憑且作昏鮮不敗蹟公/孫述既沒李氏勢銜璧覆車之軌無或重跡勒名)¶
　　(山河敢/告梁益)¶
　唐楊炯梓州恵義寺重閣銘(大辰之嵗正陽之月有/郪縣宰扶風竇兢字思)¶
<pb:KR2k0052_WYG_040-103a>¶
　　(□昭宣令徳光闡化猷庶政惟和萬人以理閒庭/不擾退食自公逺覽形勢處心淨域乃與禪師釋)¶
　　(智海忘言契道寓目於長平之山援飛莖陟峭□/削成千仞壁立萬尋俯觀天地僅如  作棗葉下)¶
　　(望須彌幾同芥子飛湍滴瀝而成殿作響喬樹璀/璨而華榮玉堂石室千門相似大  珠毫十方皆)¶
　　(現慷慨榱桷壯作之未立吁嗟棟宇之莫修不捨/有為取諸大  觀夫左龍角右參旗前太微後營)¶
　　(室駢羅列以雜沓瑟蕭條而參作清泠上磊落以/晃朗下𢎞澄而  作靉靆參  差差森森纚纚千)¶
　　(櫨萬栱乍合乍離蒨蒨粲粲絢絢煥煥六采五章/或合或散莾如天覆矗似雲平金火含舎於垂珠)¶
　　(日月相望於銜璧璇墀釦砌平接太階玉戸金扉/俛臨閶闔曳紅日舒丹靈豐隆為雷砰  作鏗訇)¶
　　(於軒檻列缺為電翕曶霍於庭除寒署隔閡於牆/垣    虹霓&KR0158;帶於廊廡仰之不極目炫炫而䘮)¶
<pb:KR2k0052_WYG_040-103b>¶
　　(精登之無階心遑遑而失度土木翔九垓之表仍/不逮於上榮文章窮四海之間猶未離於左墄借)¶
　　(如梵天之宅處作釋帝說法之宫兩曜城池五雲/樓觀輪王所  純金為    之堂諸佛所遊衆香)¶
　　(作經行之地亦未可同年而語也夫黄金鏤牓曽/不若四攝之門青石為牆曽不若三空之舍殫百)¶
　　(工之力建七實之樓豈徒然哉良有以也夫何故/如來神力且觀嚴淨導師方便化作一城事有古)¶
　　(而可以質於今言有大而可以銜於小是則毗耶/四舎  作俱發道心險路衆人咸知寳所其銘曰)¶
　　(長平山兮建重闕上穹窿兮下磅礴紛披麗兮駢/交錯儼色  作相兮冲寂寞誰所為兮天匠作)¶
　　段文昌諸葛武侯廟古柏銘(凡草木有異於草木/則靈武侯祠前柏夀)¶
　　(千齡盤根擁門勢如龍形含碧太空散露虚庭合/抱在於旁枝駢梢葉之青青百尋及於半身蓄風)¶
<pb:KR2k0052_WYG_040-104a>¶
　　(雷之冥冥攢柯垂䕃分翠閒明忽如虬螭向空争/行上承翔雲孤鸞時鳴下䕃芳苔凡草古生古色)¶
　　(天風蒼蒼泠泠曽到靈山老柏縱横亦有大者莫/之與京於惟武侯佐蜀有程神其不昏表此為禎)¶
　　(斯廟斯柏/實播芳聲)¶
　　歐陽詹棧道銘(并序之秦之坤蜀之艮連髙夾深/九州  險也隂谿窮谷萬仞直下)¶
　　(莾崖峭壁千里無土互隔岈絶巉巉冥冥麋鹿無/蹊猿猱相望自三代而往蹄足莫之能越秦雖有)¶
　　(心蜀雖有情五萬年間夐不相接且秦之與蜀也/人一其性物同所宜嗜欲無餘門  作教化無餘)¶
　　(源之作可貿遷可親昵擘坼地脈睽離物理豈造/化  意乎天實凝清而成地實凝濁而形當其凝)¶
　　(也如鎔金下鑄騰雲上浮空隙有所不開其作&KR0158;/翔有所不合澄結既定竅      缺生乎  中西)¶
<pb:KR2k0052_WYG_040-104b>¶
　　(南有漏天天之竅缺也於斯有兹地地之竅缺也/天地也者將以上覆下幬含蓄萬靈可通必使而)¶
　　(通者也茍有可通而未通則聖賢代其工地作而/通之故有為舟以濟川為梯以踰山唯兹  有川)¶
　　(不可以舟涉有山不可以梯及粤有智慮以全元/造立巨衡而舉追氏縋懸纑以下梓人猿垂絶㝠)¶
　　(鳥傍危岑鑿積翠截作以全力梁半空於未用斜/根玉壘旁綴青泥  斷岸以虹矯繞翠屛而龍蜿)¶
　　(堅勁膠固雲横砥平總庸蜀之道若作途繞岐雍/之康莊都邑之能步山川之無脛  水决防如鴻)¶
　　(嚮陽南之北之踵武與湯躋峨峨以自若臨蒼蒼/而不懼繇是贄幣以遙逹人神以㑹同稽禮樂之)¶
　　(短長量威力之汚隆可王者王可公者公而相吹/以風或曰受琢之石長存可搆之材無窮易刓代)¶
　　(蠧斯道也未始有終嗚呼為上懐來在乎徳為下/昭徳在乎義徳義之如今日則或人之言有孚其)¶
<pb:KR2k0052_WYG_040-105a>¶
　　(反之則石雖存恐不為琢材雖多恐不為搆想夫/往昔有時而有有時而無是用惕惕天下嗤嗤)¶
　　(蚩知聖賢創物之意之人寡明徳義固物之道之/人稀敢陳兩端之要銘諸斯道之左庶主徳義者)¶
　　(存今日之所履踵武湯者荷古人之攸作乃銘曰/天覆地燾本亦備  作設大象難全或漏或缺損)¶
　　(多益寡聖賢代工彼雖有缺與無缺同惟北曰秦/惟南則蜀地缺其間坤維不續斗起斷岸    屹)¶
　　(為兩區秦人路絶蜀火煙孤天寳不通賢斯有造/鑽堅剡勁無蹊以道若川匪舟若陸匪車縁危轉)¶
　　(虛步驟交如搆雖有功存亦由徳項怫劉怒從完/以踣墮落我營  作自顛而植地非革勢材不易)¶
　　(林踣植之致恵怨之心勿謂斯道不常恭作勿謂/斯道可久禮不以禮可有而無恭不以  可無而)¶
　　(有創之之意如彼固之之理若茲彼知/不易茲而易知勒名道左其同我思)¶
<pb:KR2k0052_WYG_040-105b>¶
　　陸龜䝉卜肆銘(蜀莊之託蓍龜也以忠孝仁義後/來之託蓍龜也以媮佞險詖美之)¶
　　(使怡愉怛之使駭畏小人惟惡是嗜曽不本惟禍/是避惟福是覬惟瞽言    集是媚    究得失)¶
　　(之所自故幽贊之蓍前列之龜乃比為庸妄之器/嗚呼成都吾不知古為市之地况君平之卜肆耶)¶
　　(强為之銘/具刻其意)¶
　宋古仁石室銘(昔夏禹定九州貢法明三壤同異山/川草木鳥獸戎夏土地所生財賦所)¶
　　(出聲教所暨咸悉載之無一遺者至於天下人性/賢愚民心善惡之所係則闕而不載焉三代而下)¶
　　(史策所存者咸能著之圖籍而志其地理迹其記/録則於天下人民所係之性亦畧而無聞焉聖賢)¶
　　(之述作亦有所闕乎豈聖賢之志將有所蘊乎意/者謂人性之上下不常於世隨其教化而移易也)¶
<pb:KR2k0052_WYG_040-106a>¶
　　(故上之教行則民興善上之令嚴則民興暴皆從/其上之所為爾語曰如風之偃草又曰若泥之在)¶
　　(鈞者豈虛語哉此聖賢所以不可不筆之而傳後/世者矣且蜀之開國地逺中夏民性怯懦而多浮)¶
　　(侈迨文翁之為守立學校造講堂石室以備其制/度遣俊乂之士東受七經還以教授於是風教大)¶
　　(行而岷絡之地比於齊魯厥後相如既沒而淵雲/之徒森然繼出兩漢之際舉不乏賢得人之稱迨)¶
　　(今攸盛於戯蜀始以僻陋險隘人民夸誑古謂難/治暨文翁以儒學教導之則其人莘莘然嚮慕於)¶
　　(文學而見用於當世者得非上之教化移易於人/民若是哉覽之前記尤美其事觀夫遺迹則石室)¶
　　(猶存雖前賢有銘其徽烈者大率言立學興儒而/以石室琱琢取學者磨礱之意又欲樹功於不朽)¶
　　(也觀其言詞似猶未盡賢守教化之深意因復廣/而銘之曰地有常形民無常性繇上之化所從而)¶
<pb:KR2k0052_WYG_040-106b>¶
　　(正維蜀之郡在天一隅俗尚浮侈人希服儒賢哉/文翁來牧茲上爰立石室始興庠序俾此岷絡儒)¶
　　(風大行於以兩漢英賢踵生降及我朝得人侔古/家慕淵雲學隆鄒魯政教下格文材上通迨今蜀)¶
　　(人詠歌/徳風)¶
　　蒲國寳金堂南山泉銘(并序記蘭陵錢治嘗作南/山泉  實仁宗天聖四年)¶
　　(距今葢一百二十有一年也錢又誇大其言以謂/陸羽作茶經第水之品三十張日新煎茶記又増)¶
　　(其七毛文錫作茶譜又増至二十有八金堂南山/泉當不在蘭溪第二水下然前之三人足跡曽不)¶
　　(一履此地宜皆不為所賞鑑故此泉湮沒而無聞/焉可歎也先朝時家恬戸嬉一時人士往往多以)¶
　　(石泉試茗相誇為樂事至靖康後天下騷然苦兵/生民困於征徭邑中之黔惴然方以貨泉供億縣)¶
<pb:KR2k0052_WYG_040-107a>¶
　　(官不給為恐泉之甘苦何暇議耶黄君才叔此方/之修整士也紹興辛巳於南山之南手披荆棘鋤)¶
　　(其荒穢當江山景物之㑹作屋十數楹極幽居之/勝而嵒竇之間泉之湮者復逹引之庭除其聲涓)¶
　　(涓遇暇日余率二三賓朋登君之堂洗心滌慮便/覺煩暑坐變清涼酌為茗飲則又苾甘可愛誠如)¶
　　(治之言者余以是知物之廢興通塞亦自有時何/獨一泉耶是不可不銘銘曰峽水東注鶴峯北峙)¶
　　(幽幽南山為國之紀有冽彼泉出於嵒底清新香/潔酌之如醴吾儕小人豈曰知味宜茶而甘即為)¶
　　(佳水近世錢治葢嘗品第方之蘭溪不在第/二陸羽既逺無復為紀不有奬鑑孰發其閟)¶
　　冉木震月巖銘(黔號古郡地居極邊倅治倚山其/山刺天曰有月巖古老相傳視事)¶
　　(累月徧求茫然偶濬溝渠巨石中填深掘視之厥/狀巑岏中竇一穴透明而圓皎如秋月翳絶浮烟)¶
<pb:KR2k0052_WYG_040-107b>¶
　　(旁輔三隙如星之聯&KR0734;拭細觀古識存焉爰命僕/夫舁置座前負以層石映以灣泉日對其側卷舒)¶
　　(簡編凡物遭遇皆有因縁髙岸深/谷知㡬變遷惟我月巖存千萬年)¶
　　田楙丞相張公祠堂銘(并序平大丞相文忠張公/以治  三年春初仕為雒)¶
　　(縣簿其年冬十有二月來攝華陽縣衡山鎮之征/官越明年秋八月丁内艱而去迄今凡九十年䕶)¶
　　(國寺有堂舊刻公之遺詩紹興乙亥楙來獲觀景/想風烈良用慨然迺新椽礎以繪公像從公之孫)¶
　　(新叙南通寺講究家傳記其年月嗟夫公之大節/在史官文章在天下勲徳在生民是區區者亦何)¶
　　(加損於公哉詩云髙山仰止景行行止意其在兹/銘曰天為斯民挺生賢喆誰為厲階梗而莫合偉)¶
　　(哉文忠岷峨之英瑞為鳳凰聲為雷霆熈豐元祐/迄於崇觀世故多矣金石不變晚而來歸舜韶一)¶
<pb:KR2k0052_WYG_040-108a>¶
　　(夔豈不能從愛莫助之抱闗擊柝我初不屑粲然/珠璣散落遺碣貂袞誾誾凌烟功勲豈真公耶天)¶
　　(壤遺文噫天何時復生此/老浮遊汗漫固有不朽)¶
　　王賞有斐閣銘(溫江蘇國士企先於東郊别墅創/為閣前有修竹後有流水予名之)¶
　　(曰有斐而為之銘銘曰淇水湯湯緑竹猗猗武公/之徳託興在兹圭璧之質琢磨成器願子百年惟)¶
　　(公是/似)¶
　　栁夢弼泮宫逹泉銘(并序可水供滌濯飰食之用/民不  一日無惟古信州上)¶
　　(倚山下瞰江最苦汲負淳熈癸卯冬大著楊先生/奉勅來領漕事慨然有澄清志越明年革鹽弊正)¶
　　(銓曹平𣙜酤所以措彫瘵之民於安全之地者無/不用其至猶以為未也知民艱於水思得良工相)¶
<pb:KR2k0052_WYG_040-108b>¶
　　(地脈開數井濟之聞泮宫有眢井渫治力必省乃/命奉節令孫必益董其役俄而及泉新轆轤具綆)¶
　　(缶嘗試嚌歠寒冽芬甘又甃其面屋其顛與此邦/士民為永久莫大之利郡文學桞夢弼請名先生)¶
　　(曰學井非他比也名逹為宜葢取孟子之說四端/若泉始逹之義先生恵顧多士所以期待者良不)¶
　　(淺矣夢弼竊謂嘉量㣲物盤盂小器猶昭徳記功/載在銘典矧因民所利與乾造同不言之美逹則)¶
　　(兼善使斯民無不被堯舜之澤可啃無一字以紹/無窮乃為銘曰水哉似道日用叵無夔擁山椒雲)¶
　　(頂鄽郛頫瞰蜀江汲負﨑嶇無井歎杜無力詠蘇/悠悠何載泮宫鑿井水生其芹壇對惟杏青衿浴)¶
　　(徳朋來造請飲顔一瓢慕黄萬頃谷鮒惟何土石/邇堙士困陸沈學以日新挈瓶為智叩户求人逖)¶
　　(想西江疇憫波臣闗西夫子道猶四瀆欖轡志清/恩波滲漉謂學有源不逺可復試疏導之其逹必)¶
<pb:KR2k0052_WYG_040-109a>¶
　　(速迺任茂宰俾浚其眢九軔倍深天一中寒面以/玉甃圍以珠欄今之孟子還取四端名之曰逹言)¶
　　(近㫖逺即學諸生盍亦自反志逹而明其流渾渾/辭逹而文其初有本下學上逹素王是師兼善天)¶
　　(下在推所為是聞非逹亦宜審之愈及愈新徑逹/聖涯所謂逹者先王之徳已逹逹人欲其同徳一)¶
　　(字袞褒要當黙識勒/銘學宫與道無極)¶
　　李&KR0811;魚復扞闗銘(并序漢古梁州域寶兼巴漢庸/蜀地  孝武改梁曰益梁州總)¶
　　(八郡梁之為言强也益之為言阨也此昔聖賢察/其風俗按其形勢而為之名也故其人則强毅精)¶
　　(敏嗜義負勇其地則山屛水塹險介重阻沃野叢/傎幅員萬里北以劍門為限東以魚復為守此二)¶
　　(物者蜀之襟喉扃闌也戰國交侵楚肅四年始建/扞闗突在魚復置江闗都尉以魚復設尉治東漢)¶
<pb:KR2k0052_WYG_040-109b>¶
　　(省尉而闗如故而拒扞闗蜀李秦張儀說楚謂下/水而浮不十日            雄說公孫述謂東)¶
　　(下巴郡拒扞闗之口皆指此魏酈道元注水經謂/扞闗乃廩君所置唐章懐注范史謂闗故基在夷)¶
　　(陵巴山縣矣無事則嚴封域二說皆非也葢魚復/之有闗尚              察姦軼有急則阨險)¶
　　(要扞凌暴有國者所宜致謹也雖然嘗考諸古劍/門以漢中武都為屏蔽失漢中武都則劒閣不足)¶
　　(賴矣魚復以秭歸夷陵為保障失秭歸夷陵則魚/復不可恃矣考秦以下以迄本朝舉兵定蜀者凡)¶
　　(十有三惟秦司馬錯漢之來歙魏之鄧艾鍾㑹苻/秦之楊安後魏之尉遲迥隋之梁睿唐之髙崇文)¶
　　(後唐之郭崇韜本朝之王全斌實出劒門隂平道/至若吴漢若岑彭若諸葛亮若桓溫若劉毅朱齡)¶
　　(石以及劉光義皆擁舟師西指遡江扣闗麾城摲/邑易如拾芥耳何者皆以先得秭歸夷陵也漢昭)¶
<pb:KR2k0052_WYG_040-110a>¶
　　(烈襲取劉璋既北收漢中即東爭夷陵嗚呼若昭/烈者可謂能知保蜀矣功之不遂此天也然而劉)¶
　　(禪繼世猶以茍安者徒以與孫氏交歡也且蜀與/吴楚為唇齒之國兩全則固一失則危是以自古)¶
　　(在昔欲圖江南者必先巴蜀何者地勢便兵力接/也秦取楚晉取吴隋取陳耀兵上游舫船載卒乘)¶
　　(流而東曽不頓一刃折一矢而荆揚之區已望風/褫氣矣苻堅伐晉亦分軍而下不幸苻融之兵先)¶
　　(敗於淝水故不能成功以此知英雄圖事後先一/揆然則蜀之重也審矣自古或言蜀人嗜亂喜禍)¶
　　(故所以制御操切之者尤盡其術嗚呼何其過也/吾觀從昔亂蜀者皆非其國之人率由姦雄乘隙)¶
　　(外至因竊據焉而蜀人莫之與抗葢公孫述首禍/於卒正  風劉焉蓄奸於州牧  陵鐘㑹兆謀於)¶
　　(降將/苛刻)　(川李特奪跡於流人奪陽程道養怨激於/  劉季連計成於掎    城司馬勲出於)¶
<pb:KR2k0052_WYG_040-110b>¶
　　(王族蕭紀興於帝胄王謙啓釁於易代知原劉闢/席亂於留後王建發蹤於椎埋  陽孟  祥紹難)¶
　　(於違愎脅州惟東晉譙縱本宕渠人然縱之初起/實出逼  觀其倉皇赴江以逃則知縱本庸人初)¶
　　(無異志刼於羣叛不能自還若述焉以下數子者/則其險詭睥睨有從來矣彼見蜀之險足恃蜀之)¶
　　(富足資趯然動心逆節萌起葢觀劒門之險而追/笑劉禪攬兵甲之盛而思效昭烈而蜀之人形格)¶
　　(勢制不能不折而從之其間能截然自固恥汚於/偽如青衣之不賓公孫述牂牁之不臣於李特者)¶
　　(類有之矣嗚呼一定而不易者地形也難保而易/變者人心也故地形惟所守而人心惟所化茍知)¶
　　(所守則力約而功倍圉固而敵畏茍知所化則嚚/傲革為勇毅柔脆易為信順不知所守則嬴氏家)¶
　　(函谷而滅田宗國東海而亡矣不知所化則暴悍/踵起於江漢姦醜接跡於洙泗矣魚復與劒閣埒)¶
<pb:KR2k0052_WYG_040-111a>¶
　　(嶮角壯並為西南鎮昔有銘劒閣者獨此缺諸江/出岷山行二千里合蜀衆流畢出瞿塘之口山竦)¶
　　(而嶸崒水激而奔迅天下環偉絶特之觀至是殫/矣是宜有銘琢刻磐石以侈寡匹以厲罔極其詞)¶
　　(曰惟梁州域神禹所别有歸其閘險肇天設控引/荆襄枕倚牂越岡聨嶺屬㟏岈嶻嶭洪流下瞰澎)¶
　　(滲蕩潏衡潛抗髙華岱嫓桀上柱天倪旁扼曰轄/惟所屏障則恃於峽如户斯闢此為之闌冦來是)¶
　　(扞兵勢攸接鏡考前古棋勢輻裂水攻陸擊巖披/谷抉犀甲熣爛白刃鎗䶪雲牁倐馳羽纛斯揭山)¶
　　(奔貙兕壑濆螭蜺水姦脫入孰睨旋竊虐環千里/炖人於钀曽不逾時宗隕祚抜四方之人王化所)¶
　　(逹寧甘嗜亂實守攸脅豈富是怙忍上之觖惟此/山川重阻複疉徳守者固兵據者蹶惟此黔庶嶷)¶
　　(嶷業業力制則離道懐乃協皇帝聖武恩被䎀/狘國有至仁九土臣妾勒銘山阿永彰宋烈)¶
<pb:KR2k0052_WYG_040-111b>¶
　　張栻主一齋銘(成都范文叔以主一名齋子嘉其/志為銘以勉之人之心抑何危分)¶
　　(百慮走千岐惟君子克自持正衣冠攝威儀瞻以/整儼若思主於一復何之事物來審其機應以専)¶
　　(匪可移理在我寧彼隨積之久昭厥㣲靜不/偏動靡違嗟勉哉自邇卑惟勿替日在兹)¶
　　黄庭堅鏡硯銘(瀘川之桂林有石黟黒硯則宜筆/而受墨唐安任君從簡之硯面為)¶
　　(鏡而背三足形駭天下山/林不若而不得訪諸禹也)¶
　　唐庚古硯銘(硯與筆墨葢氣類也出處相近任用/寵遇相近也獨夀夭不相近也筆之)¶
　　(夀以日計墨之夀以月計硯之夀以世計其故何/也其為體也筆最銳墨次之硯鈍者也豈非鈍者)¶
　　(夀而銳者夭乎其為用也筆最動墨次之硯靜者/也豈非靜者夀而動者夭乎吾於是得養生焉以)¶
<pb:KR2k0052_WYG_040-112a>¶
　　(静為體以動為用或曰夀夭數也非鈍銳動静所/制借令筆不銳不動吾知其不能與硯久逺也雖)¶
　　(然寧為此勿為彼也銘曰不能銳因以鈍為/體不能動因以靜為用唯其然是以能永年)¶
　明黄景夔泮池銘(湫作陬居僭雍之如誰乖厥初藝/風塞荒士訛皇皇言此否臧其乖)¶
　　(斯何易以其差匪以其訛制良治堅弓盈月弦首/事時遷駕虹飛危石檻雲垂貫虛跨竒春水沄沄)¶
　　(風行渙文翠委牽芹山英海靈秀脈潛生肆發光/晶一士豪豪氣長朋曹徳言功髙青衿忭懽我銘)¶
　　(緒完列/永永觀)¶
　　馮伉移建離堆山伏龍觀銘(并序以夏書禹貢導/江瀆  出岷山秦史)¶
　　(河渠鑿離堆以洩沬水懐襄昏墊之濔平之於前/以陂九澤以通百貢於是乎錫圭鑄鼎夏后以膺)¶
<pb:KR2k0052_WYG_040-112b>¶
　　(圖立極瀦洳澒洞之患濬之於後以疏二江以灌/萬井於是乎鬬牛沈犀李公以興利除害大恵浹)¶
　　(於黎獻豐功遺於億萬其極一也與夫鄭國分渠/於渭上西門引漳於河朔恩較其博倍將萬矣左)¶
　　(思曰指渠口以為雲門灑滮池而為陸澤不其然/乎非夫有道之士其孰能勇斯身仁斯民輝照竹)¶
　　(帛豐潔祠享如此其光也詳夫驅風雲運神化剪/妖厲謀疏鑿功廕萬世夀逾百嵗其在神仙之品)¶
　　(得非漢天師許旌陽之徒歟離堆山伏龍觀者風/俗傳云誅邪壓怪之所腴田沃野之㑹驚湍湧雷)¶
　　(潄瀨飛雪洪流滉其淡澹迴波潏乎溶瀜爾其雲/壁髙坼霜濤中注靈阜嶙峋以磅礴冲淵澎湃而)¶
　　(瀺灂硠硠灘滸清振林谷有若長蛟斷於陽羡支/祈鏁於淮泗勿復害矣毎嵗孟春役徒萬億計太)¶
　　(倉為之給粟長吏為之督工築之䋲之决之防之/乘時以興比月而息枝分脈散環縈糺錯連州越)¶
<pb:KR2k0052_WYG_040-113a>¶
　　(郡膏沐千里雖密雲霮䨴愆陽蘊隆而田原是濡/倉箱是粒書不云乎岷嶓既藝沱潛既道葢坤維)¶
　　(之上游天府之陸海也爰建福地聿崇僊館旌哲/人之餘烈慰生民之報徳固其宜矣伉嘗覧舊史)¶
　　(燦然神迹式將王命躬率僝功歴載惟三薈九芟/草以廣其趾積石以增其注遷舊宇之翳  即孤)¶
　　(山之顯敞洪流璧轉列峯屛合東臨江口之闗故/靈基立其左崇功之義也西瞻寳室之穴故僊亭)¶
　　(峙其右思道之㫖也正居太上之殿中築朝真之/壇喬木蔽乎陽岑  二激乎隂壑石頭虎踞之狀)¶
　　(&KR0382;丘鼇冠之竒吕梁縣仞之險吴濤逆奔之勢羅/列在目殆非人世之景  五嘯於谷風𤣥鶴鳴於)¶
　　(浦月白雲生座上拂仙香彩霧依巖下傳天樂轅/字聖上凝命穹昊躋人福夀訪道以清中夏軒)¶
　　(氏之理也望秋以徧羣神有虞氏之勤也兹地也/名山周映靈跡孤標僉移集道之宫尊為逆釐之)¶
<pb:KR2k0052_WYG_040-113b>¶
　　(府事非改作功無用勞不革舊名惟崇新宇經搆/輪奐之狀助揚穆清之化真風竒蹟等天地久不)¶
　　(亦盛乎不亦永乎拂石刻銘於彼山趾其辭曰李/公英英日貫其誠竒功美利於今有靈僊鳬屹峙)¶
　　(元都景明壇殿新製門闥舊名江沱泚泚揚漣玉/清岷山峩峩囘風雪零挂菌朝蔚漪瀾夜渟乘雲)¶
　　(嘯歌浮/丘赤城)¶
　贊¶
　宋鄭藏休石室贊(自張儀諷蜀劒路攸通向者魚鳬/未知蠶叢詩書罔設禮樂誰崇征)¶
　　(伐不休城池屢空爰暨有漢是生文翁符守此邦/鬱為儒宗大開庠序啓我童䝉誦以八索歌之九)¶
　　(功化流南蠻徳伏西戎豈曰滇笮亦惟巴實其後/相如傳之揚雄岷峨孕靈川瀆氣融石室猶在金)¶
<pb:KR2k0052_WYG_040-114a>¶
　　(聲無窮南鄰孔門北接玉/宫千齡萬古永播餘風)¶
　　宋祁府學文翁祠畫像十贊(漢蜀郡太守廬江文/公贊曰天挺耆俊有)¶
　　(徳有文漢天子命公往撫蜀人蜀始樸䝉公不謂/然選士詣學歸相教言一年而業二年而儒五年)¶
　　(大成家詩户書以勤相矝以惰相恥出有教父入/有順子文如馬揚節如嚴李由公教之聲塞天地)¶
　　(蜀戴公仁世世奉祠千五百年惟公之思漢司馬/相如字長卿贊曰蜀有巨人曰司馬氏在  六葉)¶
　　(為文章倡始言必故訓革戰國之弊斲雕混茫從/神取祕摛發厥章日星佐華封禪遺篇意竭辭奢)¶
　　(武用東之紹七十二家行雖小訾後帝賢嗟鳴王/褒字子淵贊曰子淵軒軒洵美有文宵雅鹿  帝)¶
　　(用攸聞此盛徳事讓不克堪頌聖得賢戒松喬是/耽以諫大夫數從幸巡受詔作賦持節迎神未克)¶
<pb:KR2k0052_WYG_040-114b>¶
　　(告猷少謝良臣言莊遵字君平贊曰君平沈冥賣/卜肆中子以孝  臣以告忠日足百錢閉門著書)¶
　　(十餘萬言黄老其徒李疆牧州喜欲吏君揖風而/慙噤語於脣還謂子雲子誠知人九十夀終身概)¶
　　(髙旻妥張寛贊曰惟武嗣位而有荒志厥徳靡升/神不  祀婐然靈媛止乎渭濱帝使走咨何所而)¶
　　(人媛告七車能為我言君稽首對吾祀弗蠲帝用/謝愆君改厥薦天人之交自我而見  李仲元贊)¶
　　(曰髙也絶俗雖介不通卑也汚俗雖順不恭淵哉/仲元内粹外渾衆不我知揚子識其賢其賢奈何)¶
　　(在通恭之間可器有名非行至完彼顯在人吾晦/與天天而不人萬世其傳  何武字君公贊曰氾)¶
　　(鄉為人鯁固清明嫉惡比周直鞅安行先問儒官/已乃事事望侈徳充晚相天子天子倚之姦臣内)¶
　　(憎天䘮道消卒為賊乘玉折不撓身沒名升語揚/雄字子雲贊曰卓哉子雲為漢儒師凖易論  同)¶
<pb:KR2k0052_WYG_040-115a>¶
　　(聖是非百家懘淫我獨正聲譎怪續藏孔道光明/歆也致訾謂抵醬䝉惟譚有言必傳無窮劇秦詭)¶
　　(辭恨死新時曰漢中天果不吾欺耳蜀郡太守髙/䀢贊曰顯顯若人有政自律摘民  目尊右儒術)¶
　　(晚漢多艱校屋蕩焚經生罔依弦誦不聞君大紹/興新堂及廡繪帝王以還冠服所祖大掖翺翔坐)¶
　　(復鄒魯與文偶祠血食千古文宋蔣堂字希魯贊/曰蔣侯挺挺天與嚴方健而  明不逢不將始治)¶
　　(蜀人政未及孚纖者嫉侯膏吻騰誣侯政已孚蜀/人熈熈侯坐徙官逺近驚咨侯始興學紹文之餘)¶
　　(百堵増増大度厥居髦俊聿來晝經夜史盎然西/南號多君子侯既去州右區即毁侯恵在人已膚)¶
　　(而髓子產相鄭先謗後歌來世視之謂侯如何樞/按吴曽漫録云蔣堂字希魯宜興人仁宗時以)¶
　　(密直學士知成都嘗召髙才碩生㑹試府事親較/才等勸成學者於學之側别建西學以廣諸生齋)¶
<pb:KR2k0052_WYG_040-115b>¶
　　(室迄成而公移蒲中其後轉運使毁之以増廨舎/既而常山宋公尚書至府聞其事歎惜久之且欲)¶
　　(成公意乃即其舊址建文翁祠祠之内圖莊君平/鄭子真司馬相如揚子雲蜀士先賢凡九及公之)¶
　　(像而十常山/公為之贊)¶
　　黄庭堅緑菜贊(石刻在蘆山縣古廟中可蔡䝉之/下彼江一曲有茹生之  以為䔩)¶
　　(蛙蠙之衣采采盈掬吉蠲銑澤不溷沙礫芼以辛/鹹宜酒宜餗在吴則紫在蜀則緑其臭味同逺故)¶
　　(不録誰其發之班我㫖蓄維女博士史君炎玉贊/宋紹興甲戌知縣徐閎中跋云山谷老人緑菜)¶
　　(刻石於蘆山縣廟中嵗更百禩典刑儼存贊末有/史君炎玉之句讀者多所未喻葢指言眉陽望族)¶
　　(史氏女名琰者琰字炎玉髫丱資穎嗜學蘋蘩綫/纊一不經意志業専確迺博古善績文雅安張士)¶
<pb:KR2k0052_WYG_040-116a>¶
　　(儀諱誾少卿出守眉陽聞其才且賢納為冢嗣子/履諱祺之婦炎玉之歸子履性素沖淡不事鉛飾)¶
　　(服澣濯之衣日游心於編簡翰墨平生臨覽之勝/燕笑之適與子履詩詞酬唱格調閒雅久而盈篋)¶
　　(手自叙次目曰和鳴集善用秃筆字體莊勁少卿/愛重之殊不責以中饋之職厥後少卿幼子介卿)¶
　　(諱祉擢進士第調睂之青神尉是時山谷老人謫/居涪城遡流見介卿誦親親之好葢少卿之室江)¶
　　(南黄按察諱廉之女弟於山谷老人姑輩也炎玉/配子履實其親表因騰書致緑菜為信山谷珍其)¶
　　(品以贊謝之有曰班我㫖蓄惟女博士史君炎玉/猶古女校書之褒云蘆山楊與權諱巽先生年垂)¶
　　(八十炎玉宅相也大觀間以行藝為郡學政毎休/沐以甥禮侍見相與窮日論文且評課試近題淵)¶
　　(源端緒不減謝韞解圍之辯傳播諸生咸推仰焉/與權謂其才美秀嘗見許於文章宗匠恐浸久湮)¶
<pb:KR2k0052_WYG_040-116b>¶
　　(沒無聞詳其本末屬閎/中記叙載石勉從其請)¶
　　張俞蜀三賢畫像贊(并序有益州中興寺有墨池/院院  前漢揚子雲莊君平)¶
　　(李仲元三賢畫像因各贊之來者觀像讀贊則知/三賢之道至焉  揚子雲贊曰子雲潛真與聖合)¶
　　(神龍隠其徳鳳耀其文譔灋著𤣥統貫天人道徳/之首譚稱絶倫  莊君平贊曰淵淵蜀莊至人之)¶
　　(貎心通蓍龜言必慈孝推道衍徳窮神入妙子雲/之師孰洞其照  李仲元贊曰仲元何如貎人心)¶
　　(天出方其隠黙愈於言道兼夷恵/質妙雲淵屈伸猶龍物無累焉)¶
　明吴薦宋賢贊(宋朝議大夫黎公錞贊曰三傳融心/六一攸契經術揚廷結知英帝學仕)¶
　　(兼優借留斯致牋簡遺言百世爭媚秩右正言節/愍張公庭堅贊曰大科傑魁正言清  諫紙數陳)¶
<pb:KR2k0052_WYG_040-117a>¶
　　(侃侃無匹惟憸弗從三謫匪逸節愍揚名百世一/日  宣敎郎畏齋游公桂贊曰三禮正傳濬淵樂)¶
　　(絶經學有編日星昭揭猗我文皇治敎超越用輔/休明大加采列  少保忠定安公丙贊曰桓桓忠)¶
　　(定神發皛然甫占仕版經濟黙全霆掃/兇逆談笑首傳功流秦蜀千斯萬年)¶
　　吴伯通自贊(仁之居廓然義之路坦然此天之所/以與我者與聖賢而同然雖余足之)¶
　　(履有未徧也而其目之覩已了然惟之死而心亦/靡他又能無適而不皆然則位雖止乎三品而夀)¶
　　(亦拘乎百年兹生/也庶乎其不徒然)¶
　頌¶
　漢王褒聖主得賢臣頌(夫荷旃被毳者難與道純綿/之麗密羮藜唅糗者不足與)¶
<pb:KR2k0052_WYG_040-117b>¶
　　(論太牢之滋味今臣僻在西蜀生於窮巷之中長/於蓬茨之下無有游觀廣覽之知顧有至愚極陋)¶
　　(之累不足以塞厚望應明㫖雖然敢不畧陳愚心/而抒情素記曰恭惟春秋法五始之要在乎審已)¶
　　(正統而已夫賢者國家之器用也所任賢則趨舎/省而功施普器用利則用力少而就效衆故工人)¶
　　(之用鈍器也勞筋苦骨終日矻矻及至巧冶鑄干/將之樸清水淬其鋒越砥斂其鍔水斷蛟龍陸剸)¶
　　(犀革忽若篲氾塵塗如此則使離婁督䋲公輸削/墨雖崇臺五層延袤百丈而不溷者工用相得也)¶
　　(庸人之御駑馬亦傷吻弊策而不進於行胸喘膚/汗人極馬倦及至駕齧膝驂乘旦王良執靶韓哀)¶
　　(附輿縱騁馳騖忽如影靡過都越國蹶如歴塊追/奔電逐遺風周流八極萬里一息何其遼哉人馬)¶
　　(相得也故服絺綌之凉者不苦盛暑之鬱燠襲狐/貉之煖者不憂至寒之悽愴何則有其具者易其)¶
<pb:KR2k0052_WYG_040-118a>¶
　　(備賢人君子亦聖主之所以易海内也是以嘔喻/受之開寛裕之路以延天下之英俊也夫竭智附)¶
　　(賢者必建仁策索逺求士者必樹伯迹昔周公躬/吐握之勞故有圄空之隆齊桓設庭燎之禮故有)¶
　　(匡合之功由此觀之君人者勤於求賢而逸於得/人人臣亦然昔賢者之未遭遇也圖事揆䇿則君)¶
　　(不用其謀陳見悃誠則上不然其信進仕不能施/效斥逐又非其愆是故伊尹勒於鼎爼太公困於)¶
　　(鼓刀百里自鬻寗戚飯牛離此患也及其遇明君/遭聖主也運籌合上意諫諍則見聽進退得闗其)¶
　　(忠任職得行其術去卑辱奥渫而升本朝離蔬釋/蹻而享膏梁剖符錫壤而光祖考傳之子孫以資)¶
　　(說士故世必有聖治之君而後有賢明之臣故虎/嘯而風冽龍興而致雲蟋蟀俟秋唫蜉蝣出以隂)¶
　　(易曰飛龍在天利見大人詩曰思皇多士生此王/國故世平主聖俊乂將自至若堯舜禹湯文武之)¶
<pb:KR2k0052_WYG_040-118b>¶
　　(君獲稷契臯陶伊尹吕望之臣明明在朝穆穆布/列聚精㑹神相得益彰雖伯牙操□鐘逢門子彎)¶
　　(烏號猶未足以喻其意也故聖主必待賢臣而𢎞/功業俊士亦俟明主以顯其徳上下俱欲翕然交)¶
　　(歡千載一㑹論說無疑翼乎如鴻毛遇順風沛乎/若巨魚縱大壑其得意如此則胡禁不止曷令不)¶
　　(行化溢四表横被無窮遐方貢獻萬祥畢臻是以/聖主不徧窺望而視已明不殫傾耳而聽已聰恩)¶
　　(從翔風翺徳與和氣游太平之責塞優游之望得/遵游自然之勢恬淡無為之塲休徴自至夀考無)¶
　　(疆雍容垂拱永永萬年何必偃仰屈伸若彭祖煦/嘘呼吸如喬松眇然絶俗離世哉詩曰濟濟多士)¶
　　(文王以寧葢信/乎其以寧也)¶
　宋孫漸芝堂頌(宋哲宗紹聖四年夏四月八日有芝/生於温江縣觀音院齋㕔之楹一本)¶
<pb:KR2k0052_WYG_040-119a>¶
　　(而數結烟縷氤氲閱月不散邑令孫漸扁其處曰/芝堂而為之頌曰王母薦祉金精效竒是生神草)¶
　　(雲英瓊&KR0331;給園之中湔水之湄地其幽矣芳而孰/知陟彼岷宫正人頎頎夜授祕訣謂余搴之沃之)¶
　　(醴泉濯之天池羞以石髓茹而忘饑黄/綺為侶喬松可期盍獻天子以薦神祗)¶
　　劉錫至道聖徳頌(并序家臣聞惟王建國闢天下/以為  問罪弔民執征伐而自)¶
　　(出禮樂興而車書混風雨順而隂陽和敷大信以/被豚魚露至仁而及草木耕田鑿井且帝力以何)¶
　　(知里詠途歌惟家給而自樂斯為有道之朝也我/后握圖御宇下武承祧契壓紐之禎祥叶垂衣之)¶
　　(厯數萬方景附百蠻子來邊隅之禍亂已平武庫/之干戈不用觀書乙夜思政未央備窺得䘮之由)¶
　　(咸得步驟之理躬親庶政宵肝忘勞得士則昌所/以崇四科而拔俊造知人則哲所以設千銓而較)¶
<pb:KR2k0052_WYG_040-119b>¶
　　(賢能英雄盡入於彀中寒苦詎遺於巖穴輪轅適/用管庫皆甄白駒之詠不聞維鵜之刺靡作其有)¶
　　(霜稜肅物直氣凜人負謇諤之通才蓄縱横之逸/辯諌油衣而作瓦止鑾輅以從橋若此者俾居諫)¶
　　(署雕龍茂異比鶚聲華杳冥傳江氏之毫寤寐得/丘遲之錦賦就而文無加點詩成而鉢未銷聲若)¶
　　(此者司於文翰黙識穎悟周才博通指天上之石/麟咸欽異表問省中之溫樹不對家人若此者擢)¶
　　(贊樞務籌謀兼濟宇量淵深一言可以興邦九功/斯焉惟叙乘隂未革言從可陟於周師箭漏纔移)¶
　　(行令堪登於漢輔若此者升之於廊廟百職舉而/萬務簡六籍興而五敎修至若勇冠三軍謀深百)¶
　　(勝蘊孫吴之妙畧懐頗牧之沉機箭落酒樽王霸/端居而不動君臨細栁亞夫上請以徐行有竇嬰)¶
　　(濟衆之心擅景舎讓功之美劒刺而飛泉湧出戈/揮而太陽再申識動風雲誠感天地若此者命之)¶
<pb:KR2k0052_WYG_040-120a>¶
　　(為上將則文王能官人漢髙善將將未可同年而/語耶粤以二聖重熈垂四十載邇安逺肅時和氣)¶
　　(清桂海冰天皆同尉候鶼林鰈水盡入提封四郊/無多壘之虞重門罷擊柝之備刑措而不用化洽)¶
　　(於大同睠彼坤維是為益部星分井鬼地接荆揚/列肆雲羅珠貝熒煌於三市居人櫛比酋豪繁盛)¶
　　(於五陵俗尚嬉遊家多宴樂犬子揚雄之故里文/翁石室以猶存所以時有才名好藏文籍勸分務)¶
　　(穡俗久返於淳和說禮敦詩門競成於鄒魯既富/且庶役寡賦輕古為奥區今尤壯觀我后常矜逺)¶
　　(服偏示優恩擇循吏以撫綏去貪人之刻削熈然/無事迄今稍康儻軍旅尚多則仰給斯費徵斂及)¶
　　(下咨怨必興擾我蒸民曷為父母所以減其戍卒/用泰兩川務安黎庶之心冀免侵漁之弊不謂灾)¶
　　(纏分野盗起窺覦乘虛輙搆於姦謀恃險僭稱於/大號聚徒作梗掲木為干駈脅我編氓䖍劉我郡)¶
<pb:KR2k0052_WYG_040-120b>¶
　　(邑謂長安日逺劒棧天髙竊料王師焉能立至稍/阻瓜時之約克成劇據之謀遂令不逞之徒分誘)¶
　　(順非之軰數逾百萬毒甚豺狼先逼龜城恣行犬/噬守臣敗職共治乖方復衆寡以相懸遂金湯而)¶
　　(失險使我一城生聚陷塗炭以何辜三峽揚波躍/鯨魚而害物使車入奏宸聽俄聞憤兹蜂蠆之㣲)¶
　　(玷我承平之化雷霆赫怒貔虎徴師先擇統帥之/臣能荷腹心之寄授受之際艱難責成顧謂宣政)¶
　　(使王繼恩曰汝久侍冕旒嘗親帷幄執大節而不/奪竭忠誠而可嘉屢從龔行備知韜畧今以蜀民)¶
　　(失馭蟻聚為妖若火燎原須行撲滅如湯沃雪暫/枉師徒必以謀臣逹於閫制識董戎之體知應變)¶
　　(之方僉曰汝諧祇膺朕命由是密承睿算寅奉宸/嚴諭之以盪定之期誨之以懐柔之畧倐離景從)¶
　　(夙駕星軺仗玉節以身先㑹虎賁於闗右分萬乘/憂勤之意解一隅俶擾之危莫不倍道兼行次於)¶
<pb:KR2k0052_WYG_040-121a>¶
　　(昭武登山臨水車殆馬煩察彼輿情斯亦勞止俾/之休憩逮於浹旬皆知秣厲之方盡稟甲庚之令)¶
　　(遽以單醪饗卒十乘啓行龍躍崩雲雨施屆路朱/旗爍野霜矛凜空士一其心人百其勇過孟陽之)¶
　　(劒閣易若轉丸下王濬之刀州疾如反掌賊首李/順閉闗設拒坐甲固存魚游沸鼎之中莫知攸濟)¶
　　(梟處危巢之上猶唳惡音王繼恩大陳俄臨中軍/悉至親揮白羽競務先登萬旅齊驅排闥而入短)¶
　　(兵接刃一以當千交鋒靡遺應弦皆斃類䳸鸇之/逐鳥雀若鴻毛之遇順風李順力屈勢窮藏於羣)¶
　　(冦亂兵所害横屍莫知既免載於檻車亦幸逃於/梟首自辰至午拯危就安巢穴砥平淑慝精辨茍)¶
　　(非我后神機獨斷睿選當仁遵出口入耳之言副/臨事制宜之㫖曷以立除大憝罄剪羣兇波靜錦)¶
　　(川雲集闤闠百姓胥悅三軍肅然禁暴戢兵府庫/秋毫而不犯矜孤恤寡閭閻老幼以如歸氛祲消)¶
<pb:KR2k0052_WYG_040-121b>¶
　　(而和氣生祅逆除而皇風扇捷書纔奏曲赦屢加/什一之征併從蠲宥筦𣙜之利取便人民小大之)¶
　　(罪皆除逋次之徒盡釋雷雨作解咸與維新於是/闔境緇黄一川士庶扶老㩦幼攀長吏之轅言發)¶
　　(涕零感大君之恵日昨以頑愚背誕偷竊亂常上/黷四聰逺勞七卒誠合赭宫汚地易貫移鄉或置)¶
　　(於魑魅之陬或遷於成周之邑豈謂乾坤厚施雨/露深恩免玉石以俱焚俾涇渭之分别匿瑕含垢)¶
　　(以欲從人生者安懐土之情歿者遂首丘之志下/哀痛泣臯之詔申禹湯罪己之言地處要荒再荷)¶
　　(堯天之覆年當蒲栁重觀舜日之光願立豐碑請/頌聖徳知州樞密直學士張詠樂成盛事遂其所)¶
　　(陳以臣漕運從軍備覿戡定具以衆懇請頌徽猷/然而天地貞觀之仁日月髙明之道豈以雕蟲末)¶
　　(技半豹謏聞能歌造化之功可紀照臨之徳井視/星而無幾螺測海以非多内省庸虛夫何叙致忝)¶
<pb:KR2k0052_WYG_040-122a>¶
　　(為臣子不敢讓辭惡殺好生雖裨竈焉知於天道/歌虞頌魯即王褒粗曉於人心梗概直書謹為頌)¶
　　(曰我后繼明應乾馭宇道冠百王功髙萬古越契/踰䋲登三邁五天下一家千年真主化臻清淨用)¶
　　(急賢良除兇定難論道經邦往無弗克謀無不臧/左右前後得人而昌覆載之中霜露所委法則衣)¶
　　(冠混一書軌牛馬歸牧劒㦸消毁萬國咸寧四郊/絶壘西南益部羣盗狂搔謂地之險謂天之髙亂)¶
　　(常作梗憑阻興妖窮兇極惡自孽難逃聲聞於天/王赫斯怒親選帥臣即時届路羽檄徵師函闗西)¶
　　(度十萬貔貅㑹集雲霧元戎貞律盡稟神謀平趍/劒閣直入成都烏合蟻衆席捲風驅一日而定百)¶
　　(姓重蘇渠魁既殲脅從皆釋宣諭安存閭閻萬億/不獲已而亂是用殛班白感泣兒童悅懌蠢兹巨)¶
　　(逆黷我一方民罹點汚帝用盡傷恩宥稠沓愍念/凋戕視人如子降福穰穰中外緇黄遐爾耆艾泣)¶
<pb:KR2k0052_WYG_040-122b>¶
　　(告長吏鄙俗罪大比屋可誅聖恩全貸施重嵩衡/命輕草芥請頌聖徳刋在貞珉朝夕瞻企蹈詠聖)¶
　　(神如依日月若拜君親/長遵忠孝用誡曽雲)¶
　　司馬光解禪頌(并序如文中子以佛為西方之聖/人信  文中子之言則佛之心可)¶
　　(知矣今之言禪者好為隠語以相迷大言以相信/使學者倀倀然益入於迷妄故予廣文中子之言)¶
　　(而解禪頌六首若其果然則雖中國行矣何必西/方若其不然則非予之所知也謹序如左李公丞)¶
　　(相嘗謂聖人設敎其道必歸於一故作是頌以釋/未悟也頌曰忿氣如烈火利欲如銛鋒終朝長戚)¶
　　(戚是名阿鼻獄其一顔囘安陋巷孟軻養浩然富/貴如浮雲是名極樂國其二孝弟通神明忠信行)¶
　　(蠻貊積善來百祥是名作因果其三仁人之安宅/義人之正路行之誠且久是名光明藏其四言為)¶
<pb:KR2k0052_WYG_040-123a>¶
　　(百世師行為天下法久久不可掩是名不壊身其/五道義修一身功徳被萬物為賢為大聖是名菩)¶
　　(薩佛/其六)¶
　　張俞成都府學講堂頌(并序守今上嗣位之年昌/黎公  蜀之五月修文翁)¶
　　(講學之事乃治學館就與諸生講習禮文又三月/遂作大講堂明年三月甲子乃㑹僚佐及學官生)¶
　　(徒等三百人行講禮於堂上是日府縣士民及四/方之客迨萬人咸來觀聽且謂蜀之學逺矣肇興)¶
　　(於漢歴晉唐至於戰國世世弦誦不衰所謂周公/禮殿文翁石室越千餘載而巋然猶存今昌黎公)¶
　　(復作講堂而穹隆龎鴻侈於漢之殿室自闕里及/三都四方之講堂未有壯乎此也觀乎岌岌煌煌)¶
　　(蔚有休光其為敎化之本歟乃颺言而頌之曰維/蜀學宫肇於漢初用倡庠學盛於八區八區洋洋)¶
<pb:KR2k0052_WYG_040-123b>¶
　　(絃誦復興周法孔經是纘是承宋炳文章與漢同/風五世寖昌乃學之功文武韓侯撫我蜀都敎我)¶
　　(子弟一歸於儒乃嚴學宫乃崇講堂山岌洞闢巋/然靈光儒師學徒翼翼羣居升堂接武講考詩書)¶
　　(所講維何孔門四科若金在礪若圭在磨匪經弗/習匪聖弗師羣言淆亂乃聖之疵伊昔魯堂有游)¶
　　(有夏蜀學之興亦有揚馬韓侯作藩文以化下揚/天之聲爛於周雅明道二年公父太師由樞密直)¶
　　(學士諫議大夫守益州崇學尚文振禮樂之聲召/拜御史中丞遂叅知國政號為名卿公嘗自諌院)¶
　　(遷知制誥充翰林學士拜諌議大夫為中丞以亮/直不迴改侍讀學士為環慶路大帥就加端明殿)¶
　　(學士移守成都又遷給事清徳懿文陶化舊俗澟/然穆然聲流江漢父老咸謂賢父賢子先後出入)¶
　　(相繼其遺化紹功近世未有其倫者昔鄭正公之/鎮興元創立儒宫開設學校其子宣公復居其位)¶
<pb:KR2k0052_WYG_040-124a>¶
　　(繼成前烈殆將三百年江漢之人誦其遺風若前/日事今韓氏亦再世鎮蜀能懋其功比於二鄭之)¶
　　(賢古今相照美哉予故書其事以俟/其子孫復有臨此都者得以觀焉)¶
　　楊天恵溫江縣二瑞頌(并序千溫江隷成都遠王/畿三  㡬百里有竒葢西)¶
　　(南偏邑也政和二年夏六月有嘉禾産於嚴氏之/圃凡二本是嵗十二月復有甘露降於學宫之柏)¶
　　(凡三日鄉以白縣縣以白府府遣從事即縣覈&KR0250;/皆有實可復不誣輒具書若圖上尚書省以聞詔)¶
　　(下其副尚書禮部藏焉於是前縣令臣宗道馳書/諭假彭山丞臣天恵曰盍頌諸臣越北闕而奏頌)¶
　　(曰於皇御極百志惟叙曰農而農曰士而士爾安/迺宫爾寧迺畝恩詔數下仁滂徳膴農飽以歌士)¶
　　(喜式舞協氣從之祥嘏如雨迺産嘉禾以慶農扈/迺降甘露以幸士子其慶伊何珠穂紛舉俾爾甌)¶
<pb:KR2k0052_WYG_040-124b>¶
　　(寠戸有億秭其幸伊何雲液醲湑俾爾膏馥濡及/嬰孺維我哲后博臨下土相彼多禾均此靈露道)¶
　　(拜稽首誕告奔走恵拜稽首盱/衡語語敢獻裨官以贊矇瞽)¶
　　宇文仕紹興聖徳頌(并序權紹興二十六禩皇帝/總攬  綱大公黜陟注意徳)¶
　　(臣使宅百揆聖賢相逢道同志合或因或革而庻/績咸熈一都一俞而罔不被澤越明年廟堂胥議)¶
　　(逺暨川蜀謂桃林放牛之後罷褒斜流馬之役民/力未紓其弊安在降自外司搜剔軍實推其有羡)¶
　　(除對斛之米數削縑直之倍佑使田夫桑婦榖其/腹而絲其身乃下詔曰朕念四川邈在一隅徳意)¶
　　(志慮懼弗克究晝夜以思安得一時承流宣化觀/風察俗之吏與朕同心使遐方絶微皆如畿内轂)¶
　　(下不亦善乎又曰朕休兵息民之意爾等固知之/矣恵在生而不傷厚而不困詎容煩役久為民患)¶
<pb:KR2k0052_WYG_040-125a>¶
　　(於戯徳意甚大詔㫖甚切舉全蜀五十餘郡越小/大邦罔不精白以承休徳凡逺所谿谷山澤之氓)¶
　　(井飲田食咸知帝力之所加邈爾邊邑卉服椎髻/詔下之日悉來竦聽尚恐未諭㣲臣稽首南望播)¶
　　(告之曰徳莫大於生成恩莫重於養育方今廓天/地之徳施父母之恩乃能全其生而遂其養有君)¶
　　(如此何以報之相視嘆呀鼓舞而退是嵗之彛倫/攸叙百穀用成民有餘力頌聲四起採於擊壤帥)¶
　　(民鳩匠磨崖大書上以述聖朝納民仁壽之域下/以紀齊民歸美報上之心豈不為萬世之休哉謹)¶
　　(按漢王褒作聖主得賢臣頌徒出私意而不出民/謠唐元結作中興頌功雖可紀而徳無可録曷若)¶
　　(方今弭兵之後下輕徭薄賦之令歌詠聖徳皆含/哺鼓腹之民自當過漢軼唐増大雅之什矣臣昧)¶
　　(死再拜潤色其詞曰天作炎圖舄奕千載累洽重/熈盛徳光大寳運中興上下交泰皇澤汪洋罔不)¶
<pb:KR2k0052_WYG_040-125b>¶
　　(霑溉僻陬奥壤尤託王靈中原俶擾獨此彌寧天/雖設險衆心成城抵兵捍闗下瞰三秦靈旗或指)¶
　　(何征不克皇帝神武棄功就徳一視同仁罔間南/北斷自淵衷休師兩國吴越竦息齊楚來盟弢弓)¶
　　(束矢不假用兵井絡編列迄於升平初幼終老獲/全此生向者雲屯開口仰哺流馬褒斜暴跡於路)¶
　　(外府不給犒軍加賦雖率爾力保爾所聚今之講/好迺為息民外司過計覆獲其嬴冕旒燭逺亟下)¶
　　(絲綸削縑罷糴戒諭丁寧惟皇建極斂時五福代/天理物升之當軸都俞之間澤被遐域林林總總)¶
　　(既生且育仰帝之徳大矣乾坤懐帝之賜父母深/恩萬口附和載之和聲此山不朽刻之以文左奉)¶
　　(議郎知雅州蘆山縣事主學事勸農/公事兼兵馬司監臣宇文仕撰并書)¶
　碑¶
<pb:KR2k0052_WYG_040-126a>¶
　漢故朝請巴郡太守樊府君碑(公諱敏字叔逹肇祖/虙犧遺苗后稷為堯)¶
　　(種樹舎潛從岐天顧亶甫乃萌昌發周室衰微雲/伯匡弼晉為韓魏魯分為揚充曜封邑厥土河東)¶
　　(樹漢之隂或居於楚或集於梁君纘其緒華南西/疆濱近聖禹飲汶茹汸總角好學治春秋穀氏經)¶
　　(貫究道度無文不覩於是國君備禮招請濯冕題/輿傑立忠謇有夷史之直卓密之風鄉黨見歸察)¶
　　(孝除郎永昌長史遷宕渠令布化三載遭離母憂/五五斷仁大將軍辟光和之末京師擾攘雄狐綏)¶
　　(綏冠履同&KR0504;封袂長驅卑走枕北國復重察辭病/不就再奉朝聘十辟外臺常為治中諸部從事舉)¶
　　(直錯枉覃思舊職彈兇紏貪務鉏民&KR0126;患苦改俗/喜怒作律案罪殺人不顧猖獗告子屬孫敢若此)¶
　　(者不入墓門州里僉然號曰吏師季世不祥米巫/凶虐續乘青羌姦狡並起啗附者衆君執一心賴)¶
<pb:KR2k0052_WYG_040-126b>¶
　　(無洿恥復辟司徒道辭不往牧伯劉公二世欽重/表擢巴郡後漢中秋老乞身以助義都尉養疾閭)¶
　　(里又辟奮義校尉君仕不為人禄不為已桓桓大/度禮蹈萁首當窮台齡松喬協軌八十有四嵗在)¶
　　(叶洽紀驗期臻奄忽藏形凡百咸痛士女涕零臣/子褒術刋石勒銘其辭曰於戲樊考經徳炳明)¶
　　(勞謙損益耽古儉清立朝正色能無撓傾威恩御/下持滿慮盈所歴見慕遺歌景形書載俊乂股肱)¶
　　(幹楨有物有則模楷後生宜參鼎鉉再建皇靈出/經阪險鬼方不庭所戢節足輕寵賤榮故敘天選)¶
　　(而相陪臣晏嬰仰殿留侯距齊非辭福也乃避禍/兮亂曰渾元留像岱瀆冶匠兮金精火佐實生賢)¶
　　(兮豈欲救民徳彌大兮遭遇陽九百六㑹兮當舉/遐年今遂逝兮嗚呼哀哉魂神裕兮建安十年二)¶
　　(月上旬造石工/劉武良鐫書)¶
<pb:KR2k0052_WYG_040-127a>¶
　唐王勃益州徳陽縣善寂寺碑(若夫玉䋲髙曜分寳/厯於皇階金牓洞開)¶
　　(遵蠙暉於帝幄雖復蒼梧北望湘山盈舜后之歌/緑荇西浮江漢積文妃之頌未有激揚煩䕃栖妙)¶
　　(果於香城揮發葢纒樹冥基於淨域則紫房丹室/猶存毁宅之間朱紱瑤筐未出塵籠之際我國家)¶
　　(鳳翔元氣駕黄幄而層飛龍躍太虛絶蒼根而上/傃文皇帝以八才御厯光昇代野之榮文徳后以)¶
　　(十亂乘時恭贊塗山之業握仁王之寳鏡日月重/光驅梵帝之金輪雷霆靜祲湼槃甘露睿承渥而)¶
　　(霄流般若靈音雜祥風而曉引蛟臺蜃閣俄交震/旦之墟月面星毫坐照毗耶之國善寂寺者葢舊)¶
　　(寺之餘址梁武帝之所建也爾其碧雞仙宇分絶/嶂於金隄石兔遙源控長江於玉峽封畿四㑹龍)¶
　　(坰舎衛之壇里閈三分鹿野徑行之地洎蒼鵝上/擊銅馬交馳祇園興板蕩之悲沙界積淪胥之痛)¶
<pb:KR2k0052_WYG_040-127b>¶
　　(火炎崑岳髙堂與雁塔俱平水浸天街曲岸與猴/池共盡山川隠嶙空傳鷲嶺之基灌莾蕭條非復)¶
　　(鶯林之樹武徳伊始君子道亨正皇極而撫寰中/登太階而平天下函闗雲物更逢真聖之朝井絡)¶
　　(星辰重集㑹昌之運雖開基撥亂獄訟知歸而繼/絶興亡經綸未暇先皇帝統業貞觀御宸奉文物)¶
　　(於三天布聲名於十地參羅上下充槖籥於襟懐/八部神祗薦圖書於掌握皇寳降地花昇含生無)¶
　　(昬墊之虞法衆有來蘇之望俄而後庭遘癘椒房/穆卜六宫震恐三靈愕眙馳瑶展幣有罄於羣宗)¶
　　(碧劑懸針無徴於衆術帝迺降監迴慮屏壁與球/追勝迹於雲闗事良縁於福地爰紆聖綍重啓禪)¶
　　(宫峙璇刹於將傾鎮銀䋲於已絶絲綸既洽棟宇/行周坤徳用寜隂儀載朗於是林衡授矩周官銓)¶
　　(揆日之工梓匠揮斤荆客練成風之巧重楹畫栱/坐出天霄複樹文閨俛臨霓宇顯慶中縣令蕭君)¶
<pb:KR2k0052_WYG_040-128a>¶
　　(道𢎞理鈎䋲於日用憑藻繢於天成僊宫之妙匠/可尋盧舎之神模不墜琱落鶴翥曳珠網於星津)¶
　　(繡桷蚪伸吐璿璫於月徑緑房丹鎻綵綴晴霞紫/閣青疏光含薄露春風瓊樹香飄席上之蘭秋水)¶
　　(銀塘影數軒中之芰辰光轉卉飜寳字之龍花溽/露低枝蕩真文於貝葉天童潤色黄珉碧玉之壇)¶
　　(海聖彌綸獅子龍王之㑹建靈幢於厚夜琢飾年/深縣法鼓於迷津規模嵗逺時又於佛堂東壁畫)¶
　　(二聖僧丹青未畢大啓神光鄰玉麈之崇輝發金/龕之實相朱軒夕朗似遊明月之宫紺宇晨融若)¶
　　(對流霞之闕由是岷英蜀秀攀講序以雲趨帶驚/帬鸞仰齊庭而霧合貪機大阻淨施旁流綺羅分)¶
　　(解佩之因軒葢得捐金之所靈妃翳日拾翠幄於/香筵僊客停雲落霓裳於寳地自非沖姿密契景)¶
　　(應潛周豈能照義祉於氤氲動元機於肸蠁者也/爰有上座𢎞一節並沈研性符隠括仁崇凝妙律)¶
<pb:KR2k0052_WYG_040-128b>¶
　　(於神珠肅靈椒於寳印太昊奉檝截苦海而横流/風伯扶輪歴耶山而效駕騰燭龍於慧炬府鏡重)¶
　　(昏奏鳴鳳於天歌下清羣籟摩珍在握遙臨七寳/之宫正覺為心俯闢三乘之路湛衢鐏於忍地品)¶
　　(藻雞園推水砥於言河扶持象化縣令宇文某河/南人也帝隋尚書之𤣥孫皇唐侍中之令子爾其)¶
　　(虹旗萬里御六氣而鵬飜霜㦸千羣擁三川而鶚/視帝葉皇枝之重對越乾坤金縢石匱之功光華)¶
　　(宇宙公上流禔慶中和毓祉見鍾鼎於南鄰奉軒/寰於北闕雲姿月步下瑤澤而追風雪羽霞臨歴)¶
　　(珠囦而矯霧芳蘭公子即以地業髙人幽桂王孫/即以琴罇待物叙徽猷於禮樂則爼豆縱横談賞)¶
　　(契於林泉則烟霞咫尺自裁聲百里揆化雙川収/武城之故事擇中牟之令典仁風易狎候丹翟於)¶
　　(春坰恵化難經佇青鸞於曉墅山巨源之逺量嘯/傲行藏謝太傅之髙風從容語黙縣丞王敬衣簪)¶
<pb:KR2k0052_WYG_040-129a>¶
　　(舊族孝友名家白虹緘抵鵲之花紫電蓄衝牛之/氣七年髙秀拂層漢以非遙六月雄圖擊長波而)¶
　　(未逺鄉望等少承榮緒中區勝族門稱東别之標/地接西隅之響嚴東平之履道盛徳家傳秦子敕)¶
　　(之談天風流代襲咸以為妙圖真諦事出於無名/翠琰懸碑道凝於不朽弇州北跨猶疏騄驥之銘)¶
　　(文石東區尚勒元龜之頌况乎玉衣流慶事屬於/仙幃金屋延祥福纒於梵宇爰求勝筆載紀芳謠)¶
　　(下官弱植少徒薄遊多睱薜蘿人事空餘江海之/心筆札神交尚有淵雲之氣相如謝病訪詩酒於)¶
　　(臨邛丘也棲遲聴弦歌於單父羣公以道之存矣/思傳紀徳之書下官以文在兹乎願展當仁之筆)¶
　　(其詞曰蜀江東漸岷山西積月峽星橋勝金孕碧/肸蠁靈兆丘墟梵迹雁塔摧基鹿苑遺迹肅肅黄)¶
　　(運英英文母配乾垂慶儀坤握矩寵照香城仁沾/淨土爰光大壯聿求多祚青牛福地白鶴祥林重)¶
<pb:KR2k0052_WYG_040-129b>¶
　　(扃霧敞複殿雲深龕雕翠玉刹樹黄金龜鏡夕照/鳳鐸晨吟蕙樓彌望花臺出沒棟列長虹窻栖明)¶
　　(月果唇周映蓮眸間發雨霽猴池煙生龍窟肅穆/禪衆優游令宰方駕天衢連舟性海鷲岳増飾雞)¶
　　(林潤彩藻繪相尋丹青盡在我今懐矣窮路何之/承風詠徳展義陳詞百年心事千載風期東西南)¶
　　(北棲遑/㡬時)¶
　　梓州郪縣兜率寺浮圖碑(若夫仙樓白玉窈㝠崑/閬之墟神闕黄金寂寞)¶
　　(蓬瀛之浦斯則岡巒髣髴稽鳳册而空存島嶼慿/陵艤龍舟而罕迨至若按皇軒於夏籙攷璿構於)¶
　　(殷圖周王北洛之宫秦帝南山之閣西京故事下/聽雷霆東國餘基俛臨雲雨莫不陵遷谷變共榛)¶
　　(灌而丘墟火絶烟沈與風雲而坱莾其有據坤輿/之寳位借神道之㝠扶占象緯而圖基揆川原而)¶
<pb:KR2k0052_WYG_040-130a>¶
　　(宅址蜂臺映月還臨舎衛之城雁塔尋雲即對𡺸/闍之嶺成而不毁者將斯之謂歟兜率寺者隋開)¶
　　(皇之所建也爾其林泉糾合之勢山川表裏之制/抽紫巖而四絶疉丹峯而萬變連溪拒壑所以控)¶
　　(引太虛蒸雲駕雨所以盪洩元氣涪江千仞波潮/將旭日爭光都城百雉甍棟與晴霞共色信造化)¶
　　(之竒模盡登臨之妙境丹房霧轉抗金樞於桂岊/之前紺殿星開栖玉刹於  四崖花落沼近拂天)¶
　　(衣澗葉低隂斜籠寳座宵汀鶴警乘鼓吹而齊鳴/曉峽猿清挾霜鐘而赴節若乃巡碧磴歴懸階鎻)¶
　　(忩登烟綵瓊鋪洞照神姿滿月如臨石鏡之峰衆/馥揚  似對香爐之岳信可下清人境上配天都)¶
　　(為勝地之先鳴執名山之右契者也爰有信弟子/某某等夙袪塵網蚤植慈根悲梵室之未宏悼禪)¶
　　(宫之尤褊以為上棟下宇河圖避風雨之災廣榭/崇臺時令著髙明之宅是以菩提長者競潔靈境)¶
<pb:KR2k0052_WYG_040-130b>¶
　　(之壇天帝人王爭闢仙宫之塔則知威容下麗羣/生鮮悲仰之因材璞重琱黎人有子來之地乃於)¶
　　(寺内建浮圖一所某年月日鄉望等兆基𢎞願繼/發淨因陵轢中天規模大壯  二髙列砌架浮軒)¶
　　(直上千尋周迴百步占氛候景神祗叶幽贊之功/揆墨端行班倕逞絶羣之思收岱宗之杞梓聚崑)¶
　　(山之玉石土兼五色金逾百鍊龍蟠萬栱巢屛翳/而髙襄鶴矯千楣冠扶揺而獨運重擔藹藹雲將)¶
　　(反覆於櫺軒洞宇寥寥風伯栖遑於戸牖仙娥去/月旅方鏡而忘歸寳婺辭星攀圓璫而未返懸甍)¶
　　(黮䨴若鵬飛之戾九天丹楹聨騫如鳳翔之遽千/仞毎至韶光煦野爽藹晴遙列郊墟於四野開雲)¶
　　(氣於千里風恬雨霽烟霧藻天地之容埜曠川明/風景挾江山之助則有琱簾繡軸非淨域而停輪)¶
　　(寳騎銀鞍指珍臺而聳轡於是按岫幌抵巖扃攀/翠複而三休步髙梁而十憩廟軒外敞淑氣長延)¶
<pb:KR2k0052_WYG_040-131a>¶
　　(隂室中開鮮颷自激俯環瀛而極野積蘇非遠出/雲漢而髙踐靈槎可託真福地之殊觀香域之巨)¶
　　(麗者乎寺主等沉研二諦振耀三明抵蒼璧於耶/山覽碧珠於定水挹其流者曲成般若之縁承其)¶
　　(風者濬發菩提之願長史河東裴某風神朗潤操/履貞勤蕭條江海之心磊砢冰霜之節下岷闗而)¶
　　(叱馭寄切全都臨蜀埜而宣條功深半刺縣令衞/某  四河東望族榮髙銅墨仕握弦歌浹辰而風)¶
　　(化大行逾月而姦豪屏氣陶潛彭澤自得髙人王/吉臨邛仍延重客縣丞胡敬仁三河舊嗣一代良)¶
　　(材提鏌鎁而願割蹁驊騮而待步江湖秋至方懐/縱壑之圖海浪風髙未接垂天之翼鄉望等竝中)¶
　　(和受氣孝友承家才稱江漢之靈地實岷峨之秀/或以時良入選擢跡鄉鄰或以輿望來儀升名郡)¶
　　(縣並沐康衢之化俱成比屋之封瞻彼岸而同歸/登春臺而共樂咸以垣墉遽覆猶傳路寢之歌銀)¶
<pb:KR2k0052_WYG_040-131b>¶
　　(鼎俄窮尚勒靈臺之頌况乎崇基奕奕與天地而/爭工層搆峩峩配山川而永固豈可使宏規在我)¶
　　(空存蔽日之基雄筆同時不借凌雲之氣謹聞命/矣乃作銘云二象成紀三  才定位開剖太虚導)¶
　　(引元氣紛紛化迹颷颷聖致行傑趣約歸同葉異/法王西眷教迹東流功超道茂義冠儒流丹青既)¶
　　(備棟宇旋周梵宫霞積香閣星浮緬規蓬瀛金臺/迥起曠瞻崑閬瑤房峻峙壯矣名都神居攸止大)¶
　　(哉英服兹峯誕紀金䋲對嶺玉牓分岑松扃委鬱/桂幌深沉雲龕菜晦烟洞花深重巒霧結複澗泉)¶
　　(吟肅肅禪衆遙遙淨境鹿埜經文龍宫拂景梵奏/金石光來石井峽曉猿清地曛鶴警岷峨舊族江)¶
　　(漢英姿爭開法願重峻崇基占雲接廡撥景分墀/天人合應幽顯呈期靈思孤出神模獨湧霧積千)¶
　　(楹霞長萬拱玉牖星羅璿璫月擁複榭龍蟠重甍/鳳聳峩峩峻岊奕奕崇標琱簾切漢寳綴凌霄深)¶
<pb:KR2k0052_WYG_040-132a>¶
　　(忩閟景洞戸流颷銀釭夕映珠鐸晨搖我辭秦隴/來遊巴蜀勝地歸星名都憩足甫逮鄉縣頻移灰)¶
　　(燭聿從良友時尋妙躅曠望原陸周流江汜桃李/春風芙蓉秋水烟霞四面闗山千里他鄉寓目兹)¶
　　(焉復/㡬)¶
　　益州夫子廟碑記(述夫帝車南指遁七曜於中階/華葢西臨藏五雲於太甲雖復)¶
　　(星辰蕩越三元之軌躅可尋雷雨沸騰六氣之經/綸有序然則撫銅渾而觀變化則萬象之動不足)¶
　　(多也握瑤鏡而臨事業則萬機之凑不足大也故/知功有所服龜龍不能謝鱗介之尊器有所歸江)¶
　　(漢不能竊朝宗之柄是以朱陽登而九有照紫泉/清而萬物覩粤若皇靈草昧風驪受河洛之圖帝)¶
　　(象權輿雲鳳錫乾坤之瑞髙辛堯舜氏沒大夏殷/周氏作逹其變遂成天下之文極其數遂定天下)¶
<pb:KR2k0052_WYG_040-132b>¶
　　(之象衣冠度律隨鼎器而重光玉帛謳歌及宗禋/而大備洎乎三川失御九服䝉塵爼豆䘮而王澤)¶
　　(竭鐘鼔衰而頌聲寖召陵髙㑹諸侯輕漢水之威/踐土同盟天子窘河陽之召三徽制度乘戰道而)¶
　　(横流千載英華與王風而掃地大業不可以遂絶/由是河洛兆朕索王開受命之符天地氤氲元聖)¶
　　(舉乘時之策興九圍之廢典振六合之頽綱有道/存焉斯文備矣夫子姓孔氏諱丘字仲尼魯國陬)¶
　　(人也帝天乙之靈苗宋㣲子之洪緒自元禽翦夏/浮寳玉於南巢白馬朝周載旌旗於北面五遷神)¶
　　(器琮璜列髙帝之榮三命雄圖鐘鼎冠承家之禮/商丘誕睿下屬於防山泗水載靈遙馳於汶上禮)¶
　　(樂由其輸委仁義所以來蘇排禍亂而備乾元掃/荒屯而樹真宰聖人之大業也若乃承百王之丕)¶
　　(運總千聖之殊姿人靈昭有作之期嶽瀆建非常/之表珠衡王斗徵象緯於天經贊像龍尊集風雲)¶
<pb:KR2k0052_WYG_040-133a>¶
　　(於地紀亦猶三階暇月恒星知太紫之宫八桂衡/霄羣嶺辨中黄之宅聖人之至像也若乃順時而)¶
　　(動用晦而明紆聖哲於常師混波流於下問太陽/亭午收爝火於丹衡滄海浮天控涓涔於翠渚西)¶
　　(周捧裌僊公留紫氣之書東海摳衣郯子叙青雲/之袂接輿非聖詢去就於狂歌童子何知屈炎涼)¶
　　(於詭問聖人之降迹也若乃叅神撥訓鍊道和倪/屈太白於中郊絆乘黄於下邑湛無為之跡而衆)¶
　　(務同并馳不言之化而羣芳取則雖復霓旌羽斾/齊人張夾谷之威八佾三雍桓氏逼公宫之制洎)¶
　　(乎歴階而進宣武備而斬俳優推義而行肅刑書/而誅正卯用能使四方知罪爭歸舊奪之田三家)¶
　　(變色願執陪臣之禮聖人之成務也若乃乘機動/用歴聘棲遑神經幽顯志大宇宙東西南北推心)¶
　　(於暴亂之朝恭儉温良拱手於危亡之國道之將/行也命道之將廢也命歸齊去魯發浩歎於衰周)¶
<pb:KR2k0052_WYG_040-133b>¶
　　(厄宋圍陳奏悲歌於下蔡聖人之救時也若乃筐/篚六藝笙簧五典折旋洙泗之間探賾唐虞之際)¶
　　(三千弟子攀睿化而升堂七十門人奉洪規而入/室從周定禮憲章知損益之源反魯裁詩雅頌得)¶
　　(弦歌之㫖備物而存道下學而上逹援神叙教藏/赤製於南宫運斗陳經動元符於北洛聖人之立)¶
　　(教也若乃觀象設教三百八十四爻四十有九窮/神知化應萬二千五百五十有五成變化而行鬼)¶
　　(神觀隂陽而倚天地以鼓天下之動以定天下之/疑索衆妙於重元纂羣㣲於太素聖人之讚易也)¶
　　(若乃靈襟不測睿視無涯石砮昭隼集之庭土缶/驗羵羊之井稽山南望識皓骨於封禺蠡澤東浮)¶
　　(考丹苹於夢渚麟圖鑒逺金編題佐漢之符鳳徳/鈎深玉策筮亡秦之兆聖人之觀化也時義逺矣)¶
　　(能事畢矣然後拂衣方外脫屣人間奠楹興夕夢/之災負杖起晨歌之跡撓虹梁於大厦物莫能宗)¶
<pb:KR2k0052_WYG_040-134a>¶
　　(推日觀於魯丘吾將安仰明鈞雨曜不能遷代謝/之期序合四時不能革盈虛之數適來夫子時也)¶
　　(適去夫子順也為而不有用而不窮五教逺而㣲/言絶十哲䘮而大義乖九師爭大易之門三傳裂)¶
　　(春秋之幅六體分於楚晉四始派於齊韓淹中之/妙鍵不追稷下之髙風代起百家騰躍攀戸牖而)¶
　　(同歸萬匠馳驅仰陶鈞而共貫猶使絲簧金石長/懸闕里之堂荆棘蓬蒿不入昌平之墓聖人之遺)¶
　　(風也道揚十聖光被六虚乘素履而保安貞垂黄/裳而獲元吉故能貴而無位履端於大極之初髙)¶
　　(而無名布政於皇王之首千秋所不能易百代所/不能移萬乘資以興衰四海由其輕重雖復質文)¶
　　(交映瞻禴祀而長存金火遞遷奉琴書而罔絶葢/易曰觀乎人文以化成天下又云聖人觀神道設)¶
　　(敎而萬物伏焉豈古之聰明睿知神武而不殺者/夫國家襲宇宙之淳精據明靈之寳位髙祖武皇)¶
<pb:KR2k0052_WYG_040-134b>¶
　　(帝以黄旗問罪仗金策以勞華夷太宗文武皇帝/以朱翟承天穆玉衡而正區宇皇上宣宗祖之累)¶
　　(洽奉文武之重光稽厯數而坐明堂陳禮容而謁/大廟八神齊饗佇旒太史之宫六辨同和駐蹕華)¶
　　(胥之野文物隠地聲明動天樂繁九俗禮盛三古/冠帶混并之所書軌八紘閭閻兼臣之鄉煙火四)¶
　　(極竭河追日夸父力盡於楹間越海陵山豎亥途/窮於亷下薫腴廣被景貺潛周乾象著而常文清)¶
　　(坤靈滋而衆寳用浥金溢於紫煙雨露均華栖玉/燭於元都風雷順軌丹冥  五健鳳彩龍姿激揚)¶
　　(池禦殊徵肸蠁不召而自至茂祉昭彰無幽而不/洽雖復帝臣南面降衢室而無為岱畎東臨陟名)¶
　　(山而有事靈命不可以辭也大典不可以推也由/是六戎宵警横紫殿而摐金五校晨驅蹴𤣥雲而)¶
　　(噴玉星羅海運嶽鎮川渟登碧墠而㑹神祇御𤣥/壇而禮天地金箱玉册益睿算於無疆玳檢銀圖)¶
<pb:KR2k0052_WYG_040-135a>¶
　　(署靈機於不竭功既成矣道既貞矣歴先王之舊/國懐列聖之遺塵翔赤驥而下云亭吟翠虬而望)¶
　　(鄒魯泗濱休駕杳疑汾水之陽尼岫凝鑾暫似銅/山之典迺下詔曰可追贈太師託鹽梅於異代鼎)¶
　　(路生光寄舟楫於同時泉塗改照咸亨元年又下/詔曰宣尼有縱自天體膺上哲合兩儀之簡易為)¶
　　(億載之師表顧唯寢廟義在欽崇邇聞諸州縣孔/子廟堂及學館有破壊并向來未造生徒無肄業)¶
　　(之所先師闕奠祭之儀久致飄零深非敬本宜令/諸州縣官司速加營葺九隴縣學廟堂者大唐龍)¶
　　(朔三年鄉人之所建也爾其州分化鳥境狥蹲䲭/贏錦室於中區託銅梁於右地玉輪斜界神龍蟠)¶
　　(沮澤之雲石鏡遙臨寳牒祕禺山之影天帝㑹昌/之國上照乾維英靈秀出之鄉傍清地絡庠序由)¶
　　(其糾合纓弁所以㑹同文翁之景化不踰智士之/風猷自逺於是雙川舊老攀帝奬而翹心三蜀名)¶
<pb:KR2k0052_WYG_040-135b>¶
　　(儒相成均而變色探周規於舊宅詢漢制於新都/開基於四檜之㕓授矩於三農之際土階無級就)¶
　　(擊壤於新歡茅茨不翦易橧巢於故事莊壇文杏/即架椽欒夾谷幽蘭爰疏戸牖儀型莞爾似聞沂)¶
　　(水之歌列侍誾如若奉農山之對緇帷曉闢横紐/帶於西河絳帳宵縣聚青衿於北海雖秋禮冬詩)¶
　　(之化以洽於齊人而宣風觀俗之規實歸於上宰/銀青光禄大夫譙國公諱崇義大武皇帝之支孫)¶
　　(河間大王之長子髙秋九月振玉贊於唐丘寳算/千齡躍璇蚪於太渚我國家靈命東朝抗裘冕之)¶
　　(尊宗子維城南面襲軒裳之重析鉉元之緒擁朱/虛之位拜玉節於秦京輝金璋於蜀郡元機應物)¶
　　(潛銷水怪之災丹筆申寃俯絶幽精之訟魏文侯/之擁篲道在而謙尊董相國之垂帷風行而俗易)¶
　　(司馬宇文公諱純河南洛陽人也皇根帝緒列五/鼎於三朝青鎻丹梯跨千尋於十絶仲舉澄清之)¶
<pb:KR2k0052_WYG_040-136a>¶
　　(轡未極夷塗士元卿相之材先登上佐冰壺精鑒/遙清玉纍之郊霜鏡懸明下映㑹城之域縣令栁)¶
　　(公諱明字太易河東人也梁岳之英長河之靈沐/江漢之粹精待天衢之元亨旌旗赫奕於中古珪)¶
　　(組陸離於下葉鳳巖抽律擢靈秀於龍門驪穴騰/姿吐榮光於貝闕自朱絲就列光膺令宰之榮墨)¶
　　(綬馳芬髙踐郎官之右仙鳬旦舉影入銅章乳翟/朝飛聲含玉軫臨邛客位自髙文雅之庭彭澤賓)¶
　　(門猶主壺觴之境曠懐足以御物長策足以服人/重泉之意訓大行單父之謳謠遂逺猶為夏弦春)¶
　　(誦俗化之樞機西序東膠政刑之根本上祇朝憲/下奉藩維爰搜複廟之儀載闡重欄之制三門四)¶
　　(表煥矣維新十哲宗師肅然如在將使圓冠方領/再行鄒魯之風銳氣英聲一變賓渝之俗於是侍)¶
　　(郎幽思摛鳳藻於環林丞相髙材排龍姿於壁沼/遺榮處士開簾詮孝悌之機頌徳賢臣持節聽中)¶
<pb:KR2k0052_WYG_040-136b>¶
　　(和之樂其為政也可久其為志也可大方當變化/台極儀型萬宇豈徒偃仰㕔事風教一同而已哉)¶
　　(勃幼乏逸才少有竒志虛舟獨泛乘學海之波瀾/直轡髙驅踐詞場之閫閾觀質文之否泰衆矣考)¶
　　(聖賢之去就多矣自生人以來未有如夫子者也/嗟乎今古代絶江湖路逺恨不得親承妙㫖攝齊)¶
　　(於游夏之間躬奉徳音攘袂於天人之際撫聲名/而永悼瞻棟宇而長懐嗚呼哀哉敢為銘曰五帝)¶
　　(既沒三王不歸禮樂無主宗禋遂㣲大哉神聖與/時迴搏應運而生繼天而作龍躍浩蕩鵬飛寥廓)¶
　　(奄有人宗遂荒天爵尼山降彩泗濱騰氣志匡六/合神經萬類夾谷登庸中都歴試睿精貫一元猷)¶
　　(絶四栖遑教跡寂寞河圖違齊出宋歴楚辭吴風/衰俗毁禮去制無麟書既卷鳳徳終孤杳杳靈命)¶
　　(茫茫天秩吾道難行斯文易失式宣六藝財成四/術虛往實歸升堂入室邈矣能仁悠哉化主力制)¶
<pb:KR2k0052_WYG_040-137a>¶
　　(羣辟權傾終古陸離彩粲蟬聨茅土涉海輕河登/山小魯皇家載造神風四極檢玉題祥䋲金署徳)¶
　　(聿懐聖迹同亨天則迺睿台庭爰昇袞職玉律同/派金提茂坂智士髙風文翁潬逺甿淳壤沃聲和)¶
　　(俗愿載啓仁祠遂光儒苑沈沈壼奥肅肅扃除靈/儀若在列配如初槐新市密杏古壇疏楹疑置奠)¶
　　(壁似藏書泛泛寰中悠悠天下狥名則衆知音/葢寡碝石叅瓊遂風亂雅仲尼既殁天何為者)¶
　　楊炯新都縣先聖廟堂碑文(叙曰銀衡用九天門/壓西北之荒銅葢虛)¶
　　(三地戸拆東南之野迥七星於上列太清不能潛/混茫之機環四海於中州巨塊不能祕生成之業)¶
　　(聖人有以見天下之賾擬諸形容聖人有以見天/下之動行其典禮靈圖廣運百姓日用而不知神)¶
　　(理潛行萬方樂推而不厭古者熊山南眺金崇横/上帝之居鳳穴西臨玉室考爰皇之宅五龍乘正)¶
<pb:KR2k0052_WYG_040-137b>¶
　　(按天讖以希微六羽提衡驗星謠而罕漫洎乎尊/盧赫胥之代驪連栗陸之君皇名邁於上元帝圖)¶
　　(始於中葉莫不憑三靈之寳位鼓舞隂陽藉六合/之尊名財成宇宙未有貴而無位博而無名大禮)¶
　　(由其再造大樂由其一變蕩蕩乎人無得而稱焉/巍巍乎其有成功者也若夫司徒立勲於天地還)¶
　　(承帝嚳之家微子開國於商周仍纂成湯之業雖/𤣥禽厯數推移於景亳之都而白馬旂裳赫奕於)¶
　　(風丘之國由是千年有屬萬物知歸乾坤合而至/徳生日月㑹而明靈降奎婁胃昴風驅白虎之精)¶
　　(角亢房心雲鬱青龍之祉君王異表儀石紐而法/丹陵輔相宏姿狀臯陶而圖子產豈上鑿乾象摛)¶
　　(光芒於北斗之宫括成地形騰粹氣於東山之曲/非天下之至粹其孰能與於此神冥造化徳合陶)¶
　　(鈞獲沖用於生知運幽機於性道窮庻事之始終/協庻品之自然覩者不識其靈仰者不知其徳步)¶
<pb:KR2k0052_WYG_040-138a>¶
　　(三光於太極照曜三門含萬象於中區聲明萬國/惟深也能通天下之志惟㡬也能成天下之務非)¶
　　(天下之至神其孰能與於此道尊徳貴挫銳同塵/始於中都宰終於大司冦能使長幼異節男女别)¶
　　(途路無拾遺器不彫偽奸雄獨立初明兩觀之誅/正敎未行仍赦同狴之罪讓齊侯而歸四邑夷不)¶
　　(亂盟黜季氏而覆三都家無藏甲非天下之至剛/其孰能與於此青光歇滅赤籙衰微一注為海岱)¶
　　(之尊一戰有河防之霸故得三王不相襲禮亡於/冦戎五帝不相沿樂入於河海是以哀生民之板)¶
　　(蕩痛㝢縣之分崩歴聘諸侯栖遑異國其為大也/法象莫之能容其為髙也黎元莫之能覩時非我)¶
　　(與遂厄宋而圍陳道不吾行終樂天而知命非天/下之至柔其孰能與於此太山不辭土壤故能成)¶
　　(其髙滄海不讓細流故能成其大自季孫之賜我/也交益親矣自敬叔之乘我也道彌尊矣於是乎)¶
<pb:KR2k0052_WYG_040-138b>¶
　　(歴郊社之所考明堂之則金人右對仍觀太祖之/階斧扆前臨還訪周公之位然後剛詩書而讀易)¶
　　(象動天地而感鬼神運百代之舟車開千齡之户/牖是故雷精日角聞道徳而摳衣月頰山庭奉琴)¶
　　(書而撰杖非天下之至文其孰能與於此智以藏/往有感而必通神以知來無微而不照論五行於)¶
　　(帝輔潛觀太皥之先揆七廟於天災預察釐王之/過星流十月徵厯象於衰周日汎三江採謳謡於)¶
　　(霸楚神無方而易無體聖人通變化之津河出圖/而洛出書聖人悟興亡之兆非天下之至明其孰)¶
　　(能與於此極天蟠地之禮周旋揖讓之規百神於/是㑹昌二儀以之同節非禮無以别父子兄弟親)¶
　　(疎之序非禮無以辨君臣上下長幼之位本之於/元氣徵之於太古言足以法於九圍道足以用於)¶
　　(八極服先王之制度黜紅紫而無施欽上帝之明/威感風雷而有變非天下之至恭其孰能與於此)¶
<pb:KR2k0052_WYG_040-139a>¶
　　(五行四氣十二月還相為本五聲六律十二管還/相為宫至音將易簡同和廣樂與神明合契盛於)¶
　　(中國還陳武象之容奄有四方自得文王之操南/風奏雅知大舜之溫北里宣淫察殷辛之暴非天)¶
　　(下之至和其孰能與於此悲夫日中則昃動靜之/常也月滿則虧盈虛之數也自太平王佐委龍翰)¶
　　(於芳年禮義霸臣摧獸文於華月則知天之將䘮/也則知道之將廢也雖復頽山壞木兆悲歌於兩)¶
　　(楹夏棟周牆陳盛則於三禮猶使文明炤爛百王/知察變之機鐘石鏗鏘萬代挹希聲之樂信可謂)¶
　　(偹物致用立成器以為天下利者莫大於聖人也/既而三河失統九州之寳幣不歸四塞提衡萬里)¶
　　(之長城繼作星妖日祲乾象暗而恒文乖禮壊樂/崩&KR0156;倫斁而舊章缺洎夫碭山休氣潛膺赤帝之)¶
　　(圖沛國真人密召黄星之録尊褒成之厚級殷崇/聖之榮班學校於是大興文武由其不墜年當晉)¶
<pb:KR2k0052_WYG_040-139b>¶
　　(宋運距周隋三重赤暈還開爭戰之端十里黄埃/薦有干戈之務亂罹瘼矣黔首何依閭閻匝地今)¶
　　(來為講武之塲荆棘叅天昔日作談經之市皇家/揆亂返正應天順人鼓之以雷霆潤之以風雨馳)¶
　　(欃槍而掃穢上廓鵬雲决河海以澄奸下清鼇極/今天子握大象運洪鑪星重輝海重潤乾迴北列)¶
　　(垂衣裳於太紫之垣日出東方備法駕於中黄之/道溟涬之無天無地盡入提封伯陽之有物有象)¶
　　(咸乗禮節太階三襲明瑞氣於朱符中極四遊發/祥光於玉燭東膠西序雲閣蓬丘國號陶唐家成)¶
　　(鄒魯遂使西山童子陳歌謠於璧水之前南國老/人受几杖於環林之下乾坤之大徳行矣皇王之)¶
　　(盛節明矣江茆鄗黍晨昏薦帝之祥鳳穴麟洲晷/刻因天之瑞乘輿乃選吉日協靈辰詔風伯以行)¶
　　(觀促雷師而出豫房為天駟仍施列缺之鞭斗為/帝車即動招揺之柄奠玉帛奏金絲登介丘下梁)¶
<pb:KR2k0052_WYG_040-140a>¶
　　(甫□神休而尊名號莫之與京按玉冊而考銀䋲/於斯為盛於是迴輿轉斾臨曲阜之郊畿駐蹕停)¶
　　(鑾訪雲壇之軌跡若使九原可作大君得廊廟之/才千載有知夫子託風雲之㑹即以乾封元年追)¶
　　(贈太師禮也咸亨元年又詔曰宣尼有縱自天體/膺上哲合兩儀之易簡為億載之師表顧惟寢廟)¶
　　(義在欽崇諸州縣廟堂及學館有破壊并先來未/造者遂使生徒無肄業之所先師闕奠祭之儀久)¶
　　(致飄零深非敬本宜令州縣速加營葺新都學廟/堂者奉詔之所立也因三農之暇陳複道之規考)¶
　　(幃帳於西京訪埃塵於東魯梅梁桂柱深沈風雨/之津鏤檻文槐曠望江山之表納流雲於上棟白)¶
　　(日非遙披濁霧於中階青天在矚雕鐫暐奕窮妙/飾於重攔山海髙深盡靈姿於岌宇門生偘偘如)¶
　　(陪文杏之壇胄子鏘鏘若預崇蘭之室毎至南方/二月草樹華滋北陸三秋風煙揺落莫不列蘋蘩)¶
<pb:KR2k0052_WYG_040-140b>¶
　　(於上席行禮敬於質明奠椒桂於巾罇敬神明於/如在爾其邑居重複原野平蕪出江干之萬里入)¶
　　(參星之七度龜城藹藹煥繁霞於百尺之樓蛟浦/澄澄洗明月於千秋之水文翁舊學日往年歸劉)¶
　　(禪平堂煙荒霧慘武侯龍伏猶觀八陣之圖壯士/虵崩仍辯五丁之石左巴右䝤之勝域陸海三江)¶
　　(之奥壤大都督周王天皇第八子也𤣥元繼天而/作降仙才於玉斗之庭武昭應運而生開霸業於)¶
　　(金城之域五潢高映流滋液於咸池十日旁羅散/光華於若木星懸帝子遙澄井絡之郊岳列天孫)¶
　　(逺控彭門之野姬公以明徳之重行寳化於周南/曹植以懿親之賢發金聲於魯北通議大夫行長)¶
　　(史南陽來恒隋十二衞大將軍榮國公之元子申/侯太岳鎮其靈襟傅說長河昭其神彩龎士元蓄)¶
　　(西申之逸羽始翦題輿管公明絆東道之雄姿初/臨别乘朝議大夫守司馬宇文純左衛將軍靈州)¶
<pb:KR2k0052_WYG_040-141a>¶
　　(都督之次子台門鼎族傳呼棨㦸之榮玉質金相/海若河宗之寳庾冰清識得嚴令而非常桓溫貴)¶
　　(遊無車公而不樂縣令鄭鉉嘉榮陽人也東周玉/裔北海金宗列矛㦸之森森吐風流而蒨蒨尺兵)¶
　　(不用瑕丘有上徳之君枹鼓希聞洛陽有神明之/宰丞京兆韋徳工主簿扶風馬仁礪尉清河張嗣)¶
　　(明北地傅懐愛等荆藍灼爍鄧杞扶疎許𤣥度入/風月之清闗郭林宗獲神仙之妙境南昌晦跡共)¶
　　(梅福而齊衡左部韜真與喬𤣥而等列博士張伭/鑒助敎費仁敬等碧雞雄辯則江海沸騰白鳳宏)¶
　　(辭則煙霞噴薄一州聞道親居典學之官四子秉/風來聽中和之曲圓冠列侍執巾袠於西階大帶)¶
　　(書生受詩書於北面泮宫之上更聞通徳之門小/學之前復見華隂之市鄉望等魚文驥子震耀於)¶
　　(平原漢女巴姬駢羅於甲第杜陵亭長終成輔相/之才桐鄉嗇夫且著亷平之號莫不公私務隟即)¶
<pb:KR2k0052_WYG_040-141b>¶
　　(聽絃歌隂雨時閒仍觀爼豆逍遙城郭拜夫子之/靈祠髣髴風塵見夫子之遺像天道之璣衡莫測)¶
　　(下問書生陽精之逺近未知來求小子當仁不讓/思齊於上古之名遊聖難言有愧於中郎之石其)¶
　　(辭曰太虚寥廓洪罏噴薄上綴三宫旁清八絡元/津獨化聖人攸作&KR0620;柱為居龍門是託爰清爰凈)¶
　　(惟寂惟寞龜讖韜名魚圖表靈火紀雲紀天正地/正君臣禮制宇宙輝明文武既没成康遂行羣飛)¶
　　(海水若羽天星玉筐曽裔金符逺系鍾石雖遷山/河不替乾坤降徳隂陽合契虎嘯風清龍騰雲逝)¶
　　(三元載停萬方攸濟魯道既昏綿綿若存禄移公/室政在私門學而方仕謙而彌尊聽之也厲即之)¶
　　(也溫義責齊國刑懲季孫多能惟聖道廢惟命天/下莫容諸侯走聘至於是國必聞其政仁義立身)¶
　　(溫恭成性不圖為樂終悲擊磐九野八方栖栖遑/遑從周返魯考夏觀商先王道術夫子文章可久)¶
<pb:KR2k0052_WYG_040-142a>¶
　　(可大為龍為光星衡入室月准升堂智周通塞神/兼語黙幾然而長黯然而息漢承周運亥亡秦國)¶
　　(察往知來研精茂徳毋必毋我自南自北萬象皆/宗千靈共同惟變所適居常待終樂天知命匪我)¶
　　(求䝉北辰之北東海之東百王遺訓萬世餘風時/亡玉斗運鍾陽九周井龍沈秦原鹿走生人卷舌)¶
　　(道路鉗口禮樂崩頽典章殘朽萬邦請命三靈受/手日角昇圖星精應符載揚風敎重闡規模數遷)¶
　　(三紀年當五湖星芒夜指日暈朝枯環林摧折璧/沼荒蕪赫矣髙祖粤若稽古丕哉文王昭臨下土)¶
　　(地維旁綴乾紘上補鯤化三千龍飛九五爰及列/聖重規襲矩我君文思念兹在兹金鏡八海珠&KR0504;)¶
　　(四時三雍九室秋禮冬詩絳帳語道青衿質疑載/垂仙渙廣創靈祠丕圖按籍逺求陳跡玉檻煙開)¶
　　(金牕雨闢晬儀偘偘靈居寂寂弟子摳衣門人避/席階列簠簋庭羅絲石地接臨邛山横劒峯滇池)¶
<pb:KR2k0052_WYG_040-142b>¶
　　(躍馬沮澤蟠龍中堂擊節髙門撞鐘隂靈肸蠁文/雅雍容書池必變講席常重今還古往寂寥無尚)¶
　　(太山既頽吾將安仰梁木斯壊吾將安倣異代/風行殊塗影響敢立言而徵聖冀得意而忘象)¶
　　陳子昂梓州射洪縣武東山陳居士碑(君諱嗣字/𢎞嗣其先)¶
　　(陳國人也漢末淪䘮八代祖祉自汝南仕蜀為尚/書令其後蜀為晉所滅子孫避晉不仕居涪南武)¶
　　(東山與唐胡白趙五姓置立新城郡部制二縣兩/四姓宗之世為郡長蕭齊之末有太平者兄弟三)¶
　　(人為郡豪傑梁武帝受禪網羅英豪拜太平為新/城郡守尋加本州别駕弟太樂太濛濛為黎州長)¶
　　(史督䕶南梁二郡太守太樂為本部司馬即君之/髙祖父也生曽祖方慶好道不樂為仕得墨字五)¶
　　(行祕書於武東山生烈祖湯仕郡為主簿遇梁季/䘮亂避世不仕生皇考廣&KR0158;&KR0158;蚤卒君即&KR0158;之第)¶
<pb:KR2k0052_WYG_040-143a>¶
　　(二子也少孤而有純徳恭已飭行一日三省家世/本以清白崇徳迨君之孤素業空矣君有仁兄養)¶
　　(母以孝君克順至行同勤苦節夏不避暑冬不避/寒烝烝服事行年四十有五入則孝出則悌謹而)¶
　　(信汎愛衆而親仁無餘力也以是不憂於道逮親/終殁春秋已髙從仕不可以養矣乃輟干禄之學)¶
　　(修養生之道山壑髙居農野永嵗雅聞漢有王丹/者放居不仕家累千金以自奉田稼勤者載酒肴)¶
　　(從之鄉里承化以相懲沮乃嘆曰彼王丹者足以/為政矣奚其為政也由是始考林澤闢良田習山)¶
　　(書務農政天道時變地道化成丘林泉藪星嵗雲/物靡不用心原田莓莓粳黍稷稷汶陽之稼如雲)¶
　　(矣春日載華嵗月其秋白露時降百穀收熟君常/乘平肩轝省農夫饋田畯刑以肅惰悅以勞勤若)¶
　　(孫吴之用兵鷙鳥之搏擊也倬彼碩田嵗取十千/倉廩實崇禮節恤惸寡賑窮乏九族以親之鄉黨)¶
<pb:KR2k0052_WYG_040-143b>¶
　　(以歡之居十餘年家累千金矣其鄰里有媮衣食/刀劒椎埋胠篋之顃鬬雞走狗之豪莫下靡下風)¶
　　(馴雅業曰里有仁焉吾何從也遂頓浮窳之節肅/恭儉之規修孝悌飭亷恥將欲效君子之索業也)¶
　　(君時年已耳順素無經世之情林園遺老靜黙忘/嵗遂保先君武東山之故居行不由徑非公事未)¶
　　(嘗至於州縣也昔襄陽有龎徳公谷口有鄭子真/東海王霸西山蜀才皆避人養徳退耕求志軒冕)¶
　　(不可得而羈憂患不可得而累迨於我君作者五/人矣於戲古者至人不利茍得不務近貴量腹而)¶
　　(食度身而衣非其道萬鍾不足豐也非其榮五鼎/不足飪也躬勤耕稼植其杖而芸不答子路之問)¶
　　(者豈我君之徒歟綿綿羅網冥冥髙鴻趯趯竹竿/穆穆幽龍其與禍敗之遼絶如胡越哉然則兩龔)¶
　　(不免於蘭焚二老不免於薇嘆其近貴利耶夫上/無憂悔下無饑寒含道以制嗜慾逹命以順生死)¶
<pb:KR2k0052_WYG_040-144a>¶
　　(仁以愛身知以養徳俾爾耆而艾俾爾昌而熾君/子保之以永夀考非我君乎享年八十五太嵗壬)¶
　　(辰五月十三日考終厥命誡曰啓余手啓余足我/聞古人有言珠玉而瘞之是暴骸於中原古人不)¶
　　(封不樹後代聖人易之以棺槨吾不敢違聖人可/具棺槨而已斂以常服墳無丘壠吾將庶幾以奉)¶
　　(先人之清業也有子某乙等皆能祇奉遺訓聿從/先志長夀二年龍集癸巳某月某朔日元月載踰)¶
　　(小兆時吉始啓殯昭告奉遷於舊塋武東山之陽/禮也鄉里㑹葬者千餘人皆涕泣號慕悲純徳之)¶
　　(不見咸曰君子沒矣仁鄉人何以名陵壑不朽匪/唯頌聲小子不敏謹述    之敎其辭曰肅肅我)¶
　　(祖國始於陳中裔淪䘮泊此江濱山川隆鬱旂鼎/氤氲挺生君子於鑠元真唯孝肅悌唯仁善鄰樂)¶
　　(我耕稼忘我縉紳芸芸田藪歳也其春農事方作/君子犒勤孰為夫子植杖而芸弋者何慕鴻㝠髙)¶
<pb:KR2k0052_WYG_040-144b>¶
　　(雲楚狂懼世夷叔求仁良圖終矣不考於身我異/於是非隠非淪撫化隨運安排屈伸大年既沒長)¶
　　(夜何辰聖逹不免宇宙同塵桐棺三寸豈我窶貧/自古有禮吾從聖人嗟爾百代子子孫孫驕奢自)¶
　　(咎天道無親思我/松柏恭儉是尊)¶
　　劉全白題故翰林學士李君碣記(君名白廣漢人/性倜儻好縱横)¶
　　(術善賊詩才調逸邁往往興㑹屬詞恐古之善詩/者亦不逮尤工古歌少任俠不事產業名聞京師)¶
　　(天寳初明皇辟翰林待詔因為和蕃書并上宣唐/鴻猷一篇上重之欲以編誥之任委之為同列者)¶
　　(所謗詔令歸山遂浪跡天下以詩酒自適又志尚/道術謂神仙可致不可小官以當世之務自負流)¶
　　(離轗軻竟無所成名有子名伯禽偶遊至此遂以/疾終因葬於此文集亦無定卷家家有之代宗登)¶
<pb:KR2k0052_WYG_040-145a>¶
　　(極廣拔淹瘁時君亦拜拾遺聞命之後君亦逝矣/嗚呼與其才不與其命悲夫全白幼則以詩為君)¶
　　(所知及此投弔荒墳將毁追想音容悲不能止邑/有賢宰顧公遊秦志好為詩亦常慕效李君氣調)¶
　　(因嗟盛才㝠寞遂表墓式墳乃題其石冀傳於往/來也貞元六年四月七日記沙門履人書墳去墓)¶
　　(記一百/二十步)¶
　　范傳正李白新墓碑(并序歴騏驥筋力成意在萬/里外  塊一蹶斃於空谷唯)¶
　　(餘駿骨價重千金大鵬羽翼張勢欲摩穹昊天風/不來海波不起塌翅别島空留大名人亦有之故)¶
　　(左拾遺翰林學士李公之謂矣公名白字太白其/先隴西成紀人絶嗣之家難求譛牒公之孫女搜)¶
　　(於箱篋中得公之亡子伯禽手疏十數行紙壊字/缺不能詳備約而計之凉武昭王九代孫也隋末)¶
<pb:KR2k0052_WYG_040-145b>¶
　　(多難一房被竄於碎葉流離散落隠姓易名故自/國朝以來編於蜀籍神龍初潛還廣漢因僑為郡)¶
　　(人父客以逋其邑遂以客為名髙卧雲林不求禄/仕公之生也先府君指天枝以復姓先夫人夢長)¶
　　(庚而告祥名之與字咸所取象受五行之剛氣叔/夜心高挺三蜀之雄才相如文逸瓌竒宏廓拔俗)¶
　　(無類少以俠自任而門多長者車常欲一鳴驚人/一飛冲天彼漸陸遷喬皆不能也由是慷慨自負)¶
　　(不拘常調器度宏大聲聞於天天寳初召見於金/鑿殿皇帝降輦步迎如見園綺論當世務草答蕃)¶
　　(書辯如懸河筆不停綴明皇嘉之以寳牀方丈賜/食於前御手和羮徳音褒美褐衣恩遇前無比儔)¶
　　(遂直翰林専掌密命將處司言之任多陪侍從之/遊他日泛白蓮池公不在宴皇歡既洽召公作序)¶
　　(時公已被酒於翰苑中仍命髙將軍扶以登舟優/寵如是既而上疏請還舊山明皇甚愛其才或慮)¶
<pb:KR2k0052_WYG_040-146a>¶
　　(乘醉出入省中不能不言溫室樹恐掇後患惜而/遣之公以為千鈞之弩一發不中則當摧撞折牙)¶
　　(而永息機用安能傚碌碌者落而復上哉脫屣軒/冕釋羈韁鏁因肆情性大放宇宙間飲酒非嗜其)¶
　　(酣樂取其昏以自賞作詩非事於文律取其吟以/自適好神仙非慕其輕舉將不可求之事求之欲)¶
　　(託壯心遣餘年也在長安時祕書監賀知章號公/為謫仙人吟公烏栖曲云此詩可以哭神鬼矣時)¶
　　(人又以公及賀監汝陽王崔宗之裴周等八人為/酒中八仙朝列賦謫仙歌百餘首俄屬戎馬生郊)¶
　　(逺身海上往來於斗牛之分優游沒身偶乘扁舟/一日千里或遇勝境終年不移長江逺山一泉一)¶
　　(石無往而不自得也晚嵗渡牛渚磯至姑孰悅謝/家青山有終馬之志盤桓庀居竟卒於此其生也)¶
　　(聖朝之髙士其往也當塗之旅人代宗之初搜羅/俊逸拜公左拾遺制下於彤庭禮降於㝠壤生不)¶
<pb:KR2k0052_WYG_040-146b>¶
　　(及祿殁而稱官嗚呼命歟傳正生唐代甲子相懸/常於先大夫文字中見與公有潯陽夜飲詩則知)¶
　　(與公有通家之舊早於人間得公遺篇逸句吟詠/在口無何叨䝉恩奬廉問宣地按圖得公之墳墓)¶
　　(在當塗邑因令禁樵採備洒掃訪公之子孫欲申/恩薦凡三四年乃獲孫女二人一為陳雲之室一)¶
　　(乃劉勸之妻皆編户甿也因召至郡庭相見與語/衣服村落形容林埜而進退閒雅應對詳諦且祖)¶
　　(徳如在儒風宛然問其所以則曰父伯禽以貞元/八年不禄而卒有兄一人出遊一十二年不知所)¶
　　(在父存無官父没為民有兄不相保為天下之窮/人無桑以自蠶非不知機杼無田以自力非不知)¶
　　(稼穡况婦人不任布帬糲食何所仰給儷於農夫/救死而已久不敢聞於縣官懼辱祖考鄉閭逼迫)¶
　　(忍恥來告言訖淚下余亦對之泫然因云先祖志/在青山遺言宅兆頃屬多故殯於龍山東麓地近)¶
<pb:KR2k0052_WYG_040-147a>¶
　　(而非本意墳髙三尺日益摧圮力且不及知如之/何聞之憫然將遂其請因當塗令諸葛縱㑹計在)¶
　　(州得諭其事縱亦好事者學為歌詩樂聞其語便/道還縣躬相地形卜新宅於青山之陽以元和十)¶
　　(二年正月二十三日遷神於此遂公之志也西去/舊墳六里南抵驛路三百步北倚謝公山即青山)¶
　　(也天寳十二載勅改名焉因告二女將改適於士/族皆曰夫妻之道命也亦分也在孤窮既失身於)¶
　　(下俚仗威令乃求援於他門生縱偷安死何面目/見大父於地下欲敗其類所不忍聞余亦嘉之不)¶
　　(奪其志復井稅免徭役而已今士大夫之葬必誌/於墓有勲庸道徳之家兼樹碑於道余才術貧虚)¶
　　(不能兩致今作新墓銘輒刋二石一寘於泉扃一/表於通路亦峴首漢川之義也庶芳聲之不冺焉)¶
　　(文集二十卷或得之於時之文士或得之於宗族/編緝斷簡以行於代銘曰嵩嶽降神是生輔臣蓬)¶
<pb:KR2k0052_WYG_040-147b>¶
　　(萊譴真斯為逸人晉有七賢唐稱八仙應彼星象/唯公一焉晦以麯糵暢於文篇萬象奔走乎筆端)¶
　　(萬慮冺滅乎罇前卧必酒甕行唯酒船吟風詠月/席地幕天但貴乎適其所適不知夫所以然而然)¶
　　(至今尚疑其醉在千日寧審乎夀終百年謝家山/兮李公墓異代詩流同此路舊墳卑庳風雨侵新)¶
　　(宅爽塏松柏林故鄉萬里且無嗣二女從民永於/此猗歟琢石為二碑一藏幽隧一臨岐岸深谷高)¶
　　(變化時一存/一毁名不虧)¶
　宋張俞郫縣蜀叢帝新廟碑記(水於五行為利害最/大四瀆為之原水而)¶
　　(江又為四瀆之長其為利害益大矣昔洚水警堯/天下昏溺江實為暴民受其害帝乃命禹決江疏)¶
　　(河東放於海則天下受其利然後受舜禪讓終陟/元后功配天地徳被萬世自水始也故孔子修書)¶
<pb:KR2k0052_WYG_040-148a>¶
　　(述禹之事尤勤備焉繼而歎曰禹盡力乎溝洫吾/無間然矣劉定公亦曰微禹吾其魚乎然聖人之)¶
　　(功大而易法簡而易循因時制治必通其變厥後/千五百年蜀有開明氏能振其道故禹之功復興)¶
　　(焉在昔蜀有賢主曰望帝獲楚人鼈靈以為相當/是時巫山龍戰崩山壅江水逆襄陵蜀沈於海望)¶
　　(帝乃命鼈靈鑿巫山開三峽決江水沲通綿雒合/漢沔濟荆揚然後得陸處人保厥命望帝以其功)¶
　　(高讓位而去鼈靈遂稱叢帝號開明氏襲郡於郫/故蜀人誦先王功者以開明氏比夏后氏焉其後)¶
　　(三百年秦强伐蜀命其臣李冰為守是時江妖為/暴沫水淫流沃野嵗災民受其害冰乃誅水妖通)¶
　　(水道鑿二山釃二江灌溉千里變凶為沃人賴其/利故史氏美冰之功於蜀為大自冰殁後千五百)¶
　　(載其功益彰焉大禹大聖人也智極於水用能因/天順地永生厥民若叢與冰道不行於周秦而能)¶
<pb:KR2k0052_WYG_040-148b>¶
　　(迹禹之功厚利三蜀非有大賢之業安能至此天/水趙君曰子觀蜀之山川及其圖記能雄於九丘)¶
　　(者葢乘成水利以富殖之其國故生生不窮然非/開明氏則巴蜀魚其民淮漢汙其澤湮禹之力遺)¶
　　(後之患憂可弭乎其後復得秦守之事謂其功出/開明氏之下而蜀人獨神冰之廟祀史氏惟載冰)¶
　　(之後功反使紹聖之烈闇而不耀世祀湮滅予甚/懼焉葢所謂日用而不知遂忘其本矣按禮祭法)¶
　　(聖王之制祀功施於人則祀之能禦大菑則祀之/能捍大患則祀之若開明氏可謂功施於民能禦)¶
　　(大菑能捍大患者也予適治兹土而壠墓在邑之/南彼民無知古闕祭享非所謂遵明詔存功烈者)¶
　　(也康定二年春二月五日始作新廟成益州牧樂/安公命辭來祭趙君乃躬執祀事㑹民吏以享之)¶
　　(衆始大悅趙君名可度字叔儀治郫有稱觀其所/舉可知也銘曰江發坤險堯憂懷襄夏后瘠力其)¶
<pb:KR2k0052_WYG_040-149a>¶
　　(流洋洋巫龍崩山江沈蜀疆開明疏鑿民復其常/外通淮漢内殖岷梁利盡西海實為華陽聖聖同)¶
　　(功千載同符微聖之力蜀其魚乎江陽之腴郫惟/舊都丘墳巍岌拱木號呼血祀不作神何以居新)¶
　　(廟奕奕牲牢孔碩民享其文神歆其質舊功克昭/大患所逖不有博雅孰躋聖匹載徳者言銘厥金)¶
　　(石/)¶
　　李大臨唐安修城碑記(皇祐六年春王正月甲午/城唐安朝廷從端明殿學)¶
　　(士知益州廣平程公之請益之旁郡皆得從廣平/公之命而役焉唐安郡將駕部員外郎清源王君)¶
　　(以書屬大臨且列其事使記其城之之謂因得道/其所以唐安自唐垂拱初分晉源縣為州於斯三)¶
　　(百七十年無城嵗伐木剡而編之以為塞從權宜/作限禦今俗之傳言曰塞内塞外者是也噫蜀地)¶
<pb:KR2k0052_WYG_040-149b>¶
　　(豈富饒沃衍而亡他盗耶大道之行而民不奸耶/俗淳而自化者耶政察而不敢踰者耶作牧者繼)¶
　　(至而不可以為而不為之者耶何制作因循之若/此古之建立州里未有不先以城郭溝池為固聖)¶
　　(人之作法豈虚也哉彼茍安者不思之甚君子則/不然事必謀於其始而患必防之於未萌幸蠻獠)¶
　　(而内兩川久泰當無事時不可忽於其備焉爾駕/部君强幹明敏為守土臣而盡力於城郭乃可謂)¶
　　(有能名者也與屬邑太常博士舒照亮注箔内殿/承制藜傳慶監押左侍禁石炳軍士判官路諌司)¶
　　(理叅軍黄倚更相共事能身先風霜氛露又多心/匠善計朝夕勸視其兵民兵民四千八百人樂且)¶
　　(舞以趨其勸自鳩工至於訖役凡十旬有十日而/城成上丈有五尺嶄然其髙也下丈有三尺妥然)¶
　　(其袤也十里環然其周也四門腹然其擁也石柱/架梁道其水也鐵牐水門時其利也如是其壯大)¶
<pb:KR2k0052_WYG_040-150a>¶
　　(堅完而又有所扞倉廩府庫之積營屯軍旅之戍/軍馬出入之節商賈往來之征蔽焉通焉闔焉啓)¶
　　(焉皆得以専而司之編民藏鏹百萬蓄儲萬廂安/而居坐而愉曽不有所恐而有所虞於是老者幼)¶
　　(者壯者義者疉肩拍袂而喜且賀曰今而往吾鄉/吾里吾族吾父子兄弟相親而相保無緩急之警)¶
　　(者賴駕部君之庇始也非唯吾民/賴之後之守是邦者實賴之矣)¶
　元賈元塗山古碑(華陽志云渝郡塗山禹后家也古/廟廢宋至壬辰郡守費著仍建廟)¶
　　(嘗考娶於塗山之說一謂在此一謂在九江當塗/東漢郡志云塗山在巴郡江州杜預考曰巴國也)¶
　　(有塗山禹廟又古巴郡志云山在縣東五千二百/步岷江東圻高七里周圍三十里酈道元水經云)¶
　　(江州塗山有夏禹廟塗后祠九江當塗亦有之杜/預所謂巴國江州乃今重慶巴縣江州非九江之)¶
<pb:KR2k0052_WYG_040-150b>¶
　　(江州也漢史蜀志有稽至今洞曰塗洞村曰塗村/灘曰遮夫石曰啓母復合帝王世紀蜀本紀華陽)¶
　　(國志元和志等書叅考之禹乃汶山郡廣柔人其/母有莘氏感星之異生禹於石紐廣柔隋改廣柔)¶
　　(為汶川石紐在茂州域隷石泉軍所生之地方百/里夷人共營之不敢居牧靈異可畏禹為蜀人生)¶
　　(於蜀娶於蜀古今人情不大相逺導江之役往來/必經過門不顧為可慿信先是帝曽大父曰昌意)¶
　　(為黄帝次子娶蜀山氏生帝顓頊顓頊生鯀鯀生/帝帝之娶於蜀又有自來又謂蜀塗山肇自人皇)¶
　　(為蜀君掌塗山之國亦一徵也至㑹諸侯於塗山/當以九江郡者為是東漢郡志云山在當塗杜預)¶
　　(云在夀春東北今有禹㑹村栁子有銘蘇子有詩/且於天下稍向中㑹同於此宜矣通鑑外紀亦云)¶
　　(禹娶塗山之女生子啓南巡狩㑹諸侯於塗山如/是則娶而生子生子而後南巡南巡而後㑹諸侯)¶
<pb:KR2k0052_WYG_040-151a>¶
　　(娶則在此㑹則在彼次序昭然㑹稽乃致羣臣之/地或崩葬之所故有禹穴所謂塗山一曰棟山一)¶
　　(曰防山紛紛不一太平乃晉成帝世當塗之民徙/居於此故亦名其縣曰當塗好事者援此以為說)¶
　　(而實非塗山世次綿逺地名改易煩亂傅㑹不足/徴况㑹稽當塗在禹時未入中國禹安得娶彼哉)¶
　　(今特辯而正之庶祠廟之建得其本真/而禹后受享於誕生之地尤不可闕爾)¶
　明楊廷和新建宋丞相魏國張公父子祠堂碑記(宋/丞)¶
　　(相魏國張公浚在中興號為賢相初逃張邦昌之/議平苗劉之亂其風聲氣節已聳動天下既秉軸)¶
　　(毅然以恢復自任誓欲肅清中原表著天心扶持/人紀引擢賢俊英材授任逺人伺其用舍為進退)¶
　　(天下占其出處為安危忠君體國之誠直與諸葛/孔明相望於千百載上下雖困於䜛忌屢起屢躓)¶
<pb:KR2k0052_WYG_040-151b>¶
　　(功未克就而志不少衰其子右文殿修撰栻穎悟/夙成魏公教之一以仁義忠孝之實受業於胡五)¶
　　(峯之門其為學惓惓於理欲之分義利之辨朱子/推之為大本卓然先有所見已非其匹學者稱為)¶
　　(南軒先生嘗叅贊魏公督府諸所綜畫幕巾人皆/自以為不及魏公寢疾時手書諭南軒兄弟曰吾)¶
　　(不能雪祖宗之恥死不當歸葬先人墓左葬我衡/山下足矣乃葬之寧鄉溈山之南後南軒卒亦祔)¶
　　(葬焉至是葢三百餘年矣墳墓所在鞠為榛莽士/人父老亦鮮有知之者鳳陽胡侯明善以名進士)¶
　　(補令寧鄉一年政通人和訪而得之憮然嘆曰令/甲有之凡忠臣烈士有功徳於國家及恵愛在民)¶
　　(事蹟昭著者列於祀典其祠墓禁人毁撤若魏公/所建立載在信史昭如日月正應令甲所著而南)¶
　　(軒之學師表百世從祀孔廟逹之天下今其祠墓/在二邑者顧蕪穢不治非我有司之責而誰也於)¶
<pb:KR2k0052_WYG_040-152a>¶
　　(是亟取眚贖之餘建専祠各四楹其右則南軒書/院又買田四十畝以備時享之用門廡秩秩繚以)¶
　　(周垣爼豆載陳衣冠動色㑹衡山劉侍御黻持節/按蜀過家見而悅之既至蜀以告予謂子魏公鄉)¶
　　(後學也屬為文刻於神道之石且檄下廣漢訪其/遺裔予惟賢人君子之用於天下不患無才而患)¶
　　(學術之不足不患無學而患所學之不正嘗觀魏/公之所以告其君矣曰人主之學以心為主一心)¶
　　(合天何事不濟又曰所謂天者天下之公理而已/必兢業自持使清明在躬則賞罰舉措無有不當)¶
　　(人心自歸敵讐自服其本原皆自聖賢學問中來/非漢唐以下規規於功利之末者比至南軒每進)¶
　　(對必自盟於心其言曰此心之發即天理之所存/願時加省察而稽古親賢以自輔是即魏公之說)¶
　　(也有宋一代名臣若仲淹之於純仁韓琦之於忠/彥吕夷簡之於公著前啓後承其詩書之澤事功)¶
<pb:KR2k0052_WYG_040-152b>¶
　　(之盛皆足以名當時而傳後世若學術議論視魏/公之於南軒或有間也尚論於魏公容有責備之)¶
　　(意而其大處終不可冺予是以表而出之觀者或/勿以予為齊人侍御君思賢尚友而樂成人之美)¶
　　(縣侯為政而急於先務/皆可書也故以為記)¶
　　楊慎霧中山開化寺碑記(邛州大邑蜀之望縣也/斜江乾溪合流於其前)¶
　　(鶴鳴霧山環繞於其後沃野千里名於三蜀仙佛/同源萃於二山鶴鳴二十四洞張道陵之所登真)¶
　　(也霧山一百八盤僧騰蘭之所卓錫也今鶴鳴為/芥蒼之墟而霧山擁莊嚴之美則又係於䕶法演)¶
　　(敎之隆替也惟茲霧中之山去縣治北四十餘里/山恒孕霧故受斯名稽諸太平之記有浸淫被汨)¶
　　(之文徵之瑞應之圖呈赤白青黄之異何止游騰/蛇而隠文豹寔見騎荆鹿而乘晉龜啓塞望之三)¶
<pb:KR2k0052_WYG_040-153a>¶
　　(精融為香阜郤左道之五里爰樹仙陀嘗繙旁行/内典以考𢎞明先聞所謂嘘阿耨為旋嵐扇須彌)¶
　　(為塵霧即此地也不有寳坊仁祠金刹梵宇孰能/主名山而暢幽致乎開化寺者霧中之叢林禪敎)¶
　　(之總持也相傳西漢時此境時有金色布地玉砌/天巒異相無窮庻甿驚罕考之列子稱西方聖人)¶
　　(劉向别録有西方撰集則玉像之傳爰自周昭王/而生於異域金人之夢不待漢明帝時已聞中華)¶
　　(矣至漢永平十六年始建住持則摩騰法蘭兩尊/者遊歴所止在晉永和有佛圖澄之孤剏初唐顯)¶
　　(慶有僧伽胡之雙修圓澤老宿奉勅接住於南宋/之淳熈圓㬢都綱御賜法名於皇明之正統前之)¶
　　(普逹耶維焉納星吉同厪梵行俱沾國恩源逺流/長遐而尚矣其三足古樾之竒四州香積之境龍)¶
　　(淵壓乎獮池鷲嶺嫓於雞足豐碑古刻煥金薤於/琳瑯鐉谷劖嵌焜瓊敷於贔屭已昭衆見無竢重)¶
<pb:KR2k0052_WYG_040-153b>¶
　　(陳僧伽佛讖云此山三百年後兵燹刼空香火斷/絶七百年後重興建造輪奐復宏則有蜀州江源)¶
　　(廣漢三郡吴叟何翁袁子三信士大檀施以營寳/坊平坎窞剪䝉蘢架雙琹通習險規坱圠分直䋲)¶
　　(鼪鼯之場易為龍象莽蒼之野絢為丹青罘罳絢/粲俯倒景而共鮮鏞鐸玲瓏靡囘䫿而獨&KR1943;步櫩)¶
　　(之外江浦悠然井幹之端雲峯對出鐫屯文於靈/陶炳卍字於石闕香灺燭跋夕磬清水月之音睡)¶
　　(葢眵昏霆唄驚䆿鼾之耳聽和音者不撓於寂慮/聞異香者自入於禪薫白足三明住水晶域赤髭)¶
　　(四衆坐琉璃宫初發心者習威儀學無生者得自/在信乎至道黙存於濁刼元功心樹於康時矣往)¶
　　(者戊戌之嵗余偕邛州太守夢山張公紀邑侯吴/公興鄉進士左公晉王公葵同遊此地池號明月)¶
　　(嶂名青霞石之海馬盤陀亭之三闗四㑹解后解/鞍信宿横枕實悅旃檀之妙韻不假絲竹之清音)¶
<pb:KR2k0052_WYG_040-154a>¶
　　(疑有宿縁信非生客矣左綿瓦屋髙公第雙流珥/江劉公大昌名髙儒行禪入上乘元戎柏村何公)¶
　　(卿功成式遏心皈淨林咸枉書尺屬以記别戒僧/真著逺勤不借獨負軍持來徴斯文以垂後觀先)¶
　　(是寺僧淨談了靖等請於邑侯貴陽楊公佐允之/以為此宇乃璽書賜額之寺非蘭若招提之儔許)¶
　　(琢珉堅庸彫金篆山臺野色詎容杜牧之庾辭鄂/渚頭陀宜勒簡栖之麗藻其染衣演梵之徒檀施)¶
　　(斥貲之衆審曲面勢之功經始落成之數具載碑/隂爰宣魚山之嗣音用檦猊座之頌贊其辭云兜)¶
　　(率迦維十九踰城陶冶滓濁澡練神清一切種智/開覺有情常樂我淨譚化無生五戒三歸七滿八)¶
　　(平唐捐實際阿閦咸平霧山天作星刼神營窣堵/地涌冪葢香成綸綍賜額開化表名布金紺宇流)¶
　　(銀寳楹龍泉嵽嵲鯨鷺轟鍧空花弗著意樹悉/&KR1937;苦海甘露火宅水精耀兹佛日翊贊真人)¶
<pb:KR2k0052_WYG_040-154b>¶
　　張佳印定逺縣胡公祠堂碑(定逺之祠胡公也凡/二十餘歳云今年郡)¶
　　(侯臨川傅公走使五千里外扺書上谷納篚於不/佞佳印且其言曰故令胡公為徳於定逺也久恨)¶
　　(不及考見當時治功幸徴於其祠祠故未有及其/事者敢徼一言以信百世不佞謝曰㣲郡侯言胡)¶
　　(公不佞故識之也當公尹定逺在嘉靖庚戌間不/佞始成進士以使過其境公觴不佞於郊而嘆曰)¶
　　(不腆敝邑寥寥三戸故元一殘壘耳先王辨方正/位保民乂民之謂何而茍陋如此吾從事稽卜用)¶
　　(永地於新邑於時不佞從㬰之越六年不佞為曹/郎復以使過其境百雉言言則公造基今理矣公)¶
　　(留不佞信宿口登陴指點江山隂陽之所交廟社/署廬之所止經緯纖悉即使上方氏操圭量人秉)¶
　　(筴有不能殫其智者不佞舉觴前夀曰公畢精神/以為定逺建千百年不拔之業此公之桐鄉也公)¶
<pb:KR2k0052_WYG_040-155a>¶
　　(謝曰異日者而吾民果能為桐鄉乎吾死可瞑但/以言累下執事嗚呼此乙卯仲冬時語也不佞又)¶
　　(何能孫不文耶胡公者名濂字深甫人稱為淝溪/先生楚之崇陽人嘉靖乙酉鄉進士始定逺得公)¶
　　(時見其癯乎山澤姿也與乎樸直容也訟師嘗以/辭黠胥嘗以文頑民嘗以負豪宗嘗以奸公佯若)¶
　　(中其嘗者徐為立科條運耳目敬老矝寡而又洽/比其俗輸為限役為等修恭儉汰苛冗㢘察大猾)¶
　　(為公私蠧者不以假三尺諸嘗者咸潛伏屛息而/公恂恂猶是也嵗行鄉落勸農力耕敎積貯禁婚)¶
　　(葬讌㑹因俗示禮而去其奢朔望申髙皇帝大訓/延見長者問所便若暇則羣師儒考治經藝與鄉)¶
　　(鄙保伍之法公曰民庶乎可使矣遂遷邑大興人/徒逺邇之民勿傲從康山澤獻材萬姓獻力大家)¶
　　(世族無重遷無浮言公為償其材程其力而相忘/於勞城成四民之接轂摩肩出藏於塗市者揮汗)¶
<pb:KR2k0052_WYG_040-155b>¶
　　(可以為雨其人士之舉於鄉若春官者雲蒸飈發/視舊邑之興衰相去又何但千萬已哉公敏幹博)¶
　　(洽尤精於天地之學甲寅大饑公糴於鄰賑之而/民猶洶洶公為禱忽號於衆曰吾仰觀於夜水氣)¶
　　(制火雨在眉睫汝勿譁果大雨丁巳三殿災徵材/於蜀下令若束濕公才望受臺使者檄得督諸州)¶
　　(縣事公扶烏藤趿兩芒屬鑿空通道櫛沐瘴癘審/勢計實諸州縣咸受要約楩柟豫章以谷量之乃)¶
　　(竟用勞瘁病篤起語一二吏曰某山之材宜某木/某水之險宜某時即我死惟勿替我命廢縣官事)¶
　　(絶不及他語且曰我死必葬我定逺爾定逺子孫/世世勿相忘言訖而逝計公一官九載不得調公)¶
　　(亦以官為家邑民無遁詞亦無遁情有所事事僅/以頥氣指使刑罰案牘幾不復用公子定成進士)¶
　　(今陳臬在蜀道徳文學克紹休烈以發公未究之/志公之食報也厚矣始公卒訃聞於邑邑之人如)¶
<pb:KR2k0052_WYG_040-156a>¶
　　(䘮考妣為之罷市人人肖像祀於家未已也文為/建祀於縣之東凡若干楹更請奉公治命葬於邑)¶
　　(如桐鄉故事無幾公之子竟扶櫬歸楚邑之人僅/得奉公像伏臘蒸嘗瞻拜泣下而公之靈爽時時)¶
　　(在焉凡邑之人出入飲食必告告必應先是乙丑/妖賊起陷城公神降於民間余紞曰昔我蓽路藍)¶
　　(縷東章西亥以相度兹土新造爾邦守臣不忠弁/髦我民以城予賊若亟為焚蕢數千我將滅之越)¶
　　(二日保伍不約四集衆賊若或驅之就戮賊遂平/張氏一蒼頭以禦賊立木䋲其杪忽墮於谷竟無)¶
　　(恙問之曰幸賴我胡公嗚呼公而生也其神運於/人公而没也其人依於神公真神君哉不佞乃系)¶
　　(其畧以報郡侯然公楚人也習為樂章其聲則楚/俾刻諸石歌以祀之其辭曰靈匪躬兮綵檖眷故)¶
　　(都兮鬱伊築宫兮山椒枕流兮白水湄梁文杏兮/棟桂垣瓊玫兮繚之筮陽巫兮大招靈連蜷兮雲)¶
<pb:KR2k0052_WYG_040-156b>¶
　　(之際燦元宵兮於庭恍焄蒿兮含睇翠右迎神旗/驅飛㢘兮豐隆靈翩翩兮其來下弭  葢兮桂)¶
　　(駐蒼螭兮文馬覽往蹟兮四周撫父老兮弟子伐/鼉鼓兮灌鬯升肥羜兮丹簋凄金石兮琴瑟舞巴)¶
　　(渝兮皓齒靈偃蹇兮憺忘歸/夜何其兮樂只  右樂神)¶
　　任瀚平蠻碑(夜郎為冦中國僭稱侯王自莊蹻略/西極以來軍法所不治蠻中推夜郎)¶
　　(部最號梟雄是稱都蠻竊據犍僰要害四塞險絶/猨猱虎豹所宫即有孫吴提重兵壓境賊乘髙客)¶
　　(軍處其下如人射鵰雲中決背向空巧力俱䘮故/先朝諸將戰守多敗屈失利常置不問明興二百)¶
　　(年間王師西下討罪前後數百戰訖無成功憲皇/帝嘗勅大司馬提軍十八萬駐境上師老將疲僅)¶
　　(博一捷然所耗傷甚衆得不補亡今萬厯元年皇/帝嗣位朝覲萬國薄海窮裔包奉貢獻無敢後時)¶
<pb:KR2k0052_WYG_040-157a>¶
　　(惟都蠻擁部落横行塞下數犯慶長髙拱筠戎漸/逼敘瀘所到疆土盡赤刳衂人血肉以釁邊甿野)¶
　　(死無弔殿中丞開府曽公上疏言臣待罪西陲不/能絶邊患無所稱塞意㫖願將戮力破蠻赭其巢)¶
　　(略地以聞皇帝下閣臣議維時元相張公集百官/闕下言蜀在中國為西南重鎮叛不速討諸蠻將)¶
　　(望風起事蜀豈得全百官多以蜀道艱難什倍淮/西塞北噤不敢發間又以漢武使唐䝉略通夜郎)¶
　　(事對公厲聲言兵不擇地惟其人吾將以一中丞/取夜郎若走雷電可横槊立辦所不成者吾不得)¶
　　(復平章國事遽入奏上取進止詔遣使授中丞弓/劍節斧行大將軍事聽自擇官諸不用命者其殺)¶
　　(無赦中丞既受詔督軍夜郎以左布政使成能叅/政官伯龍兵巡副使江僉事思充咸入贊計畫暨)¶
　　(知府大壯等分局受事表請以南中軍都督顯為/節帥統制諸軍以故總兵成叅將澤等十二人為)¶
<pb:KR2k0052_WYG_040-157b>¶
　　(偏將自宣撫効忠以下咸聽節制㑹顯以往事論/列當罷賴元相知顯自少從蠻中立功蠻故憚顯)¶
　　(威名且臨敵易將非便得不罷由是顯益感激思/奮願以身許國賊不破不敢生還元年春三月中)¶
　　(丞南嚮誓師授要束傳令軍中無殺降無縱亡匿/有敢黷賄市奸宣漏風指坐以黨叛伏誅臨敵首)¶
　　(鼠攜貳逗遛進退者其斬以狥誓已宻進顯計師/所嚮顯議九絲城蠻都中㑹自比幕南王庭夷漢)¶
　　(土著無賴亡命所歸地深沮不猝得拔陵霄砦九/絲便門都砦北東霤先擊便門次東霤即王庭早)¶
　　(晚可得獨陵霄王阿茍最桀黠蠻所怖畏然喜貪/賂遺封爵使通若啗令下闗執其王并六酋帥以)¶
　　(獻羣獠奪氣夏五月軍襲落豹設伏擒四賦將取/惡淚坎進迫虜營顯以牙校鯨將銳卒五千與成)¶
　　(澤軍合圍連決十餘戰城破賊敗走追斬二百級/誅名王阿幺名賊將六七人梟其頭夜郎都市六)¶
<pb:KR2k0052_WYG_040-158a>¶
　　(月以鎮雄兵三千攻落亥鯨軍藍澱坂襲洪崖成/軍堇木與鎮雄兵掎角火蠻巢千餘賊迎敵決殊)¶
　　(死戰執其兩名王斬首麾下盡收都砦部落秋七/月始計取九絲城城據夜郎西山兩壁對望中阻)¶
　　(長谷軍入谷兩陣夾攻無得脱者厓磵斗絶四十/里三雄王壁其上控弦數萬王皆彊力曉軍事慣)¶
　　(攻戰聞别柵既破益防隘拒險嚴矢石塹牢自衛/顯使間諭三雄王大將軍用兵如神號聞海外今)¶
　　(以十萬師摧兩砦如搏雛鷇理豈得逃能先事降/我許待以不死蠻懼且遲囘觀望不決部下乞降)¶
　　(者二千三百有竒秋八月令募郡國敢死惡少年/増兵至十四萬公按兵法分五部進各將二萬八)¶
　　(千以行營副使江監督諸軍事顯仁威引兵入黑/帽軍其西㫁吕郜烏䝉豕峨諸路成將所部出印)¶
　　(壩軍其南以當芒部越巂牂牁澤軍出榖爆陳其/北以絶冉駹董卜韓胡韓似甫軍得穵口陳東北)¶
<pb:KR2k0052_WYG_040-158b>¶
　　(斷其内冦使毋猾餉道毋阨儲胥以資冦食任繼/祖軍西南與顯兵合五陳環絡如連珠緩急相應)¶
　　(兵既㑹賊出勁卒鏖柵下十餘遇皆北始退保兩/壁閒乘城轉石發標弩下擊&KR1786;&KR1786;如電霰不休時)¶
　　(鬼方多滛雨瘴霧晝冥蠻堅持不下秋九月公傳/檄責戰厲甚用顯計令軍中厚賞賚土漢衝鋒死)¶
　　(士使夜襲城會鯨等將顯所用諜夜入帳中見顯/諜言蠻中以九日作社椎牛大饗且見霖潦無搏)¶
　　(戰理將弛兵酗酒自放顯宻諭諸將官出不意迺/夜發猿臂軍千人乘飛隥銜枚取道間闗霧雨中)¶
　　(遲明進薄城下斬守門虜破闗以入諸路軍取鳥/銃為節刻期㑹戰起寅至午所格殺慣戰數百人)¶
　　(賊大披靡前軍引火炬燒城中屯千餘炎燄漲天/賊勢窮赴火墮崖谷死者數萬雄王皆棄壘走分)¶
　　(兵大索冬十月取次就擒都蠻至是盡滅計先後/下城柵六十有竒擒王三十有六俘斬四千六百)¶
<pb:KR2k0052_WYG_040-159a>¶
　　(有竒畧地四百里還報闕庭皇上御皇極殿傳制/曰國有戎兵予不敢臆決維朕元輔忠亮以身繋)¶
　　(天下安危不問海内外聞有作難惕若蹈行陳中/罔有寜所乃西事告警獨許爾中丞可屬戎政假)¶
　　(爾大將軍節斧授之成算諸有所闗決無弗汝從/維爾中丞哲肅勞瘁封疆能策諸將士破虜王以)¶
　　(速成丕功用奠西陲康靖我國家克稱朕意其晉/爾右副都御史顯以下爵賞有差以其九絲城為)¶
　　(建武城置府衛兵下控西南夷落命所司伐蔡䝉/石勒朕文武臣功使能賦者銘其勞聲諸永世其)¶
　　(辭曰天王神聖威加九夏僰胡為者坤之社其山/峍屼谷&KR1766;閜蠶叢開國來百戰不得下鬼其讐之)¶
　　(聲在野貍晝號守以虎獠不庭戒邊櫓國有大盗/問元輔其誰使者狥西土殿中有丞既文且武願)¶
　　(假旄鉞斬桀虜丞哉飛檄怒濤發英風颯爽能起/邊城八萬四千戰死之白骨筆籌赤牘肝膽壯勁)¶
<pb:KR2k0052_WYG_040-159b>¶
　　(氣直上蒼龍闕雲旓雨旂盪摩日月墨王□廖王/劂落豹慧落拗鈯長鎩夜𢷬雄王窟三十六王碎)¶
　　(領顝士有賸壤戸有降卒畫蘭靡莫咋舌不敢唾/揲揄邛筰磔狗飲血斷出沒咦雀入淮化礪房雉)¶
　　(入海化蜃光冦盗得險化侯王窅窅建武城列雉/天一方守者非忠賢能無化豺狼蜀有天險上為)¶
　　(劒閣下瞿唐割據自古昔可獨問夜郎誰借聖主/三尺銕為君世代誅豪彊蜀不割蠻不屋蔡䝉補)¶
　　(天之石髙崒嵂長與乾坤鎮南/荒無使三十六王城下鬼夜哭)¶
　　虞秦公世徳碑(虞出勾吴以國姓自吴泰伯謀與/弟仲雍逃讓去周適吴義至髙世)¶
　　(為勾吴君長國虞故稱虞仲傳季簡叔逹凡五世/皆稱虞仲至武王克殷求益與虞仲後於周北故)¶
　　(夏墟列為倫侯得稱虞公由熊遂彊鳩夷餘喬屈/羽轉皆仁厚立國用能藩衛宗周亡所失墜至畢)¶
<pb:KR2k0052_WYG_040-160a>¶
　　(軫以虢故黷賄晉人執虞公有其國虞再入吴凡/自夀夢至季札虞之在勾吴者始益大季扎敦厥)¶
　　(祖虞仲髙義遜位諸樊實揚丕休史葢稱延陵季/子云當平原君時有虞卿者善著書方畧計事出)¶
　　(公孫龍上名聞諸侯晚乃益窮困不得意逃匿㑹/稽山下著書虞氏春秋號躡蹻虞卿梁始興王諮)¶
　　(議叅軍檢校太子中庶子茘皆虞卿後也茘生唐/永興文懿公世南從吴郡顧野王受尚書京房易)¶
　　(事秦王為佐命功臣掌制辭令主讐校中袐補益/𢎞多薨賜葬昭陵園文懿生工部侍郎昶昶居雍)¶
　　(為唐勛胄代以材官聞著九世至北郡刺史殷乾/符中殷從僖宗幸蜀留仁夀郡多善狀遂家仁夀)¶
　　(不返五𫝊而得周國公昭白周國生魏國公軒魏/國生左中大夫陽陽生開國男贈太師秦國公祺)¶
　　(祺字齊年初名聃政和五年舉進士受賜更名即/宋丞相雍國忠肅公允文父雍國功勞氣畧藏在)¶
<pb:KR2k0052_WYG_040-160b>¶
　　(盟府忠孝聞四海精誠炯炯盪摩日月惟秦國實/開厥先故稱舊家父老能端慎典刑陶範後來子)¶
　　(弟炅炅有成立為國家倚緩急者必歸秦公秦公/當宣和中判夔路轉運權大寧監䕫山谷阻險多)¶
　　(恠石碨礧不可以田民嵗用火耕日采谿毛薇蕨/相啖食縣官令下數亡命散走不制分為請於上)¶
　　(得悉蠲除非分科稅恵聲流聞時號為才臣紹興/秦檜當國竭天下財力供歳幣令長吏時節包貢)¶
　　(水土珍怪百物公轉運潼川諸路抗疏言王室在/難宜務殺減繇役罷四方無名貢獻絀貪墨吏謝)¶
　　(天下臣所部劒南軍困不宜有征制可其奏賜其/所部減甿租半為令甲檜大慙沮竟坐公忤旨兒)¶
　　(歸日閉閣著書不預外事舊所嘗部父老日饋遺/問訊不絶道路紹興十七年以夀終逺近哭泣相)¶
　　(弔時論偉之公長厚仁人有宻行垂休奕世孫公/亮拜光禄勲公著刺開州杭孫守長寧皆顯有丕)¶
<pb:KR2k0052_WYG_040-161a>¶
　　(功曽孫剛簡方簡夷簡同時舉進士剛簡尤負竒/節謇然有直名元封雍郡侯奎章學士集嘉魚大)¶
　　(夫槃皆公𤣥孫公既廟食五百年御史吴臯喻君/奉皇帝命來按蜀覽咨方乘得公墓處哀虞仲延)¶
　　(陵之世不宜令闕然堙滅不載使縣人請辭於瀚/歸而鑱諸石為虞世家辭曰烈烈秦公厥初姜嫄)¶
　　(維神明胄棄稷後昆勾吴太伯將仲逃奔從者成/蹊古髙義存爰逮夀夢世逺益敦噩噩延陵業遜)¶
　　(諸樊仁聖賢人其後倡作有窮夫差虞鬼不臘賴/卿文懿崛起南服躡蹻著書策勞定國振微者聃)¶
　　(判夔維恵允文勤王丕顯奕世山則河江/有沱蔚然而蒼墳者何死而無朽碣則那)¶
　　曹汴重建塗山禹廟碑記(今川東兵憲田公之駐/節我郡也開忠益之賓)¶
　　(亭廣咨諏之使務於是於郡東塗山之麓得禹廟/舊址與元臣劉志道所題廟碑馬顧碑漫缺不可)¶
<pb:KR2k0052_WYG_040-161b>¶
　　(讀乃又於郡志得元臣賈易巖所譔碑引東漢郡/志及華陽國志諸古籍辯禹之娶於塗山實茲山)¶
　　(也其㑹諸侯乃在㑹稽塗山而世遂以為娶於彼/非也其考既明備而核足破近世膚聞之誤而文)¶
　　(復爾雅可傳於是公讀之歎曰昔人睹河洛而思/禹功矧梁岷之髙山迅川其利鑿疏導之難殆又)¶
　　(倍於河洛而今之享既藝之利而被安流之澤者/顧漫不知思禹功也乎縱令禹非蜀人其娶非塗)¶
　　(山猶當郡為之祠廟以報厥萬世永賴之功而舊/籍之可考班班若是其舊址遺碑今猶巖然焉而)¶
　　(顧坐視其鞠為瓦礫草莽之墟此豈非觀風守土/者之責哉遂毅然亟為重建之舉乃首以語我郡)¶
　　(守朱君君遂率郡二倅與邑令尹躬視其址以復/於公公乃隨以督建之役委之衛使陳嘉勲且復)¶
　　(親為之指授曰是舉也基視舊址宜拓三之二庶/廟貌宏邃足壯觀瞻棟宇宜掄楩楠之材庶無速)¶
<pb:KR2k0052_WYG_040-162a>¶
　　(朽足垂久逖禹位宜遵洪武七年帝王廟例塑袞/冕坐像庶謁者如見廟益藉以尊嚴然茲山以塗)¶
　　(后而傳禮宜合祀顧像則弗典仍宜前設木二一/稱夏大禹神主一稱夏后塗山氏神主庶禹不獨)¶
　　(血食而山靈亦與榮矣第其役計費吾帑贖之餘/若干而足以此構材以此募役可無更役夫里一)¶
　　(人也授既定乃遂移上撫臺鍾祥確菴曽公按臺/徽州環一郭公既後先報可而為時分守少叅汪)¶
　　(公駐涪陵公復以其事告之亦欣然贊焉於是嘉/勲日在工督建唯亟而城野之人顧晏然若不知)¶
　　(其有興作也葢拓基於萬厯甲戌之冬十有二月/至乙亥之春三月廟乃訖工廟基凡為臺三臺皆)¶
　　(甃石為之前為門凡四楹躡級而上為亭亦四楹/亭後左右各為房亦各四楹又躡級而上始為廟)¶
　　(四楹而廟地勝棟隆後依朝㬢之輝面挹郡基金/碧之秀龍門抱其下塗洞峙其左&KR0210;灘陣其右殆)¶
<pb:KR2k0052_WYG_040-162b>¶
　　(儼然古塗山國之故宫而禹之像則考宋人所刻/聖賢遺像為之復藹然錫圭告成之度如生也公)¶
　　(於是諏日瓣香爰率郡邑長貳恭謁於廟而告成/事退乃顧汴城墟命載筆焉既而朱君復以公意)¶
　　(申命之而汴遂無容辭也汴唯賈碑塗山辯甚詳/顧未暇及塗山氏之賢之有功於禹也按漢劉向)¶
　　(列女傳稱禹之治水而南也塗山氏葢賦倚南之/候其後周之二南實取風焉及生啓禹弗子塗山)¶
　　(氏獨能敎訓而使之化至立庶子之官以翼之故/禹不惟獲告成功而卒至啓能象賢繼世以有天)¶
　　(下善乎遷固之敘三代后妃之助曰夏之興也以/塗山然則其今日之配享兹廟也固以其生兹山)¶
　　(之故然實祀徳祀功之典所弗可遺也汴故繼敘/之用補前碑之缺庶昭公之舉也殆不獨使巴夔)¶
　　(之間睹廟貎而思禹抑將使聞塗山氏之風者化/不在周召之南而在川以東矣其有裨風敎豈小)¶
<pb:KR2k0052_WYG_040-163a>¶
　　(哉於是碑方擬登刻而學憲沔陽陳公適校士至/渝郭公按部偕汪公至聞廟成咸後先登謁於是)¶
　　(一時塗林之旄無不躍然快覩也然公之意以山/在江之東岸猶石紐在蜀之西□皆冠葢之所弗)¶
　　(經故其傳不甚著也又欲倣之神禹鄉邦樹石南/紀之衢題以塗山舊國以告觀風者而君去郡矣)¶
　　(至是柱史任公來代公出巡於是朱公具以事白/焉任公乃遂諏日登謁且面授嘉勲亟成公之所)¶
　　(未及備也而朱君亦以是月上丁四日登修嘗祀/以肇嵗典噫山河幸於數千載之下有兹曠遇哉)¶
　　(汪公名仲川系黄岡田公名子堅系永寧任公名/惟一系盩厔朱君名孟震系新淦其郡貳趙侯方)¶
　　(立倅盧侯晉梁侯棟朱侯崑推王侯邦俊暨邑令/鄭侯宗學或與經其始或樂觀厥成而嘉勲則重)¶
　　(慶衞指揮僉事葢終役獨/効勞也法故當備著於篇)¶
<pb:KR2k0052_WYG_040-163b>¶
　　李長春新修成都橋塔碑(皇帝在宥之二十一載/蜀左轄余公一龍偕藩)¶
　　(臬諸大夫暨閫帥上記都御史幕府御史臺言成/都據七蜀之㑹層巒疊嶂掩映郛郭真屹然天府)¶
　　(之勝哉獨東西兩江合流之所奔放衝突稍乏迤/邐之勢形家者病之且川之西南以輪蹄擔負來)¶
　　(者必取塗於此而夏潦秋霖往往望洋而阻行旅/有嚬呻焉非創造橋塔罔與固風氣資涉濟也今)¶
　　(縉紳耆老既言之博士弟子復言之請令成都㫄/近州邑各輸金榖礪鍜為佐募匠庸作擇有幹局)¶
　　(者董之不致耗公帑擾閭左以滋弊都御史御史/咸可其議俾尅期以行余公復相率啓蜀王而請)¶
　　(曰惟王世以忠孝賢良著聞兹舉闗國鴻鉅必仰/邸第之貲藉侍從之良方克底績王乃首助千金)¶
　　(委承奉司鵬榮出綜厥事兩臺監司以下各捐俸/有差卜以萬厯癸巳年菊月經始鵬榮祇役而往)¶
<pb:KR2k0052_WYG_040-164a>¶
　　(茇舎蓐食日夕與畚鍤者同甘苦不數月而塔成/崨嶫前蹲崢嶸後竦朱碧炫熿鈴鐸砰訇危乎髙)¶
　　(哉何羡永寧同泰彌九仞而踰十級耶顧橋工浩/大經費漸拓而有司靡所措手諸為咻揺震撼之)¶
　　(語者復乘間而起顧王色弗為動令鵬榮程督如/故而橋乃次第就乃鵬榮竟以盡瘁終矣王復委)¶
　　(承奉甯廷鸞門副司鵬愷及首事翟昇者繼之廷/鸞營綜率作勞勛什倍於初而鵬愷克承兄志與)¶
　　(昇拮据之力尤殫遂以是嵗丁酉十月橋成為洞/者九從四十丈衡四十尺遠而望之虹舒電拖霞)¶
　　(結雲構若跨碧落而太空為鬬俯而瞰之飊涌濤/舂鯨飛鯢走若駕溟渤而拒浸為溜彼成都七橋)¶
　　(象應七星如往牒所詡談者視此不當左次耶諸/縉紳中若西安郡丞顧君紹履以王命從㬰其間)¶
　　(竭蹶不替終始而君乃予昔同計偕者當塔成裹/糧走雒源訪予玉華山中屬以碑事今橋成復申)¶
<pb:KR2k0052_WYG_040-164b>¶
　　(前諾則已三閱嵗矣予惟天地剖判以來神臯奥/區苞靈稸秀吐景耀而貢庥祥者到於今繹繹未)¶
　　(歇也乃形勝有刓而欲補風氣有泄而欲培則二/儀所不能盡人力實為之故易曰后以財成天地)¶
　　(之道輔相天地之宜以左右民非若青烏之說騖/渺冥以徼福䕃弗可憑也顧今日論者曰橋以洪)¶
　　(濟勝塔以迴瀾勝於法當鞏固王室奠麗民居而/於人文之宣朗尤有助若然則造化委其權而聽)¶
　　(於人人成其能而歸於造化兩相待而兩相濟者/也厥義不亦大哉斯舉非余公無以決首鼠非賢)¶
　　(王無以握魁柄非二三中侍無以任仔肩而當路/諸君子或蒿目慮始或鞅掌圖終皆所稱不朽之)¶
　　(績也顧君復言承奉正藺君玉長史張君拱極贊/襄調停多所倚辦事之美成信非一手一足之力)¶
　　(哉橋名洪濟塔名迴瀾則前中丞艾公王公指也/予既紀其事復系以銘銘曰瞻彼成都沃野千里)¶
<pb:KR2k0052_WYG_040-165a>¶
　　(城闢通門塗畫方軌閭□棊布鄽陌星羅華闕臨/阜綺窗瞰波秀吐芙蓉麗裁錦綺山色環郛江流)¶
　　(衝壘聲饒震盪勢乏濚洄形家攸忌王氣宜培更/有急湍恒苦病涉匪藉津梁孰通舟楫議久畫餅)¶
　　(事忽轉圜偉哉方岳擔此鉅艱爰啓賢王共襄盛/舉睿命疉敷從臣特許貲匪帑給力匪民輸甫操)¶
　　(畚鍤奄就浮圖再起長橋横跨髙漢綰束洪濤褰/登彼岸觀者雀躍行者鳬趨開闢以降形勝所無)¶
　　(佳氣鬱葱鴻庥儲委佑我价藩綏厥繁祉載翼髦/士丕振文明餘波滲漏羣庶阜成峩眉増髙瞿塘)¶
　　(益險光奮井參績垂琬琰&KR0158;瀾者/塔洪濟者橋並據天府永鎮皇朝)¶
　　黄輝直指李公平險碑記(西於平都可十里許計/䜿岩衡梁蛟環東江江)¶
　　(怒而戰空激岸竦怪石鼓猛礮霆互吞戈鋋鱗鱗/饑涎波豗舟一無幸立入鮓甕黔南李公昔司渝)¶
<pb:KR2k0052_WYG_040-165b>¶
　　(李行役過之躬嘗厥險謂灘無頑鏟若必我姑視/吾力寧爾久貸後十餘嵗果來按蜀亟檄治灘毋)¶
　　(養餘横時維萬厯川有載役始春中人賈厥勇灘/石慙愳未烈先泣沃膏而來邪許澒山冰磔金流)¶
　　(不見鑿痕江舒以□縠如熨如凡五閲月遂告成/事舟檣往來望之歡踴昔我由兹五色靡主灘聲)¶
　　(礉夭鼓榜不聞萬斛葉浮千指髪懸窘迫無之羣/號大士謂惟大慈能救斯苦是故字灘曰觀世音)¶
　　(赫赫李公應身濟世砥茲巨阻若捩舵轉匪神所/相易詎乃爾神不敢居歸之我公公莞爾曰功則)¶
　　(何有茲灘十年鬱於予懐雖不去心敢問必償常/鑒予誠竞決以流斧如不西其奈灘何必云有助)¶
　　(歸諸國家僉曰議哉昔崇伯子實產我蜀塗山家/門鑿陿如新公昔為理囊蜀利害今重我莅若還)¶
　　(厥鄉探懐施仁福利澹菑如出金簡奔走百靈若/茲灘險匪水匪石假合成隘乃於公斧無心猶爾)¶
<pb:KR2k0052_WYG_040-166a>¶
　　(况有心者凡茲伏慝有如此灘勿謂灘衆無暇盡/斧公斧在心不依形力非故平之由灘自取有險)¶
　　(有平猶云相待公非險平而來平險一灘就平百/灘震驚不霜而栗維仁生威昔漕江淮載澄河海)¶
　　(斧無難夷皆立底績於衣帶水解結何有若平都/者又帶之縷何况其灘而敢怙險公念其灘竞無)¶
　　(自負由灘以往執國何極尚輔明慎逺追伯禹百/爾神人當矢如公務平乃心無負帝命心本自平)¶
　　(何故而險心所造灘險百於水毋謂無傷必有斧/者禹亦人耳獨平水土思日孜孜為不平故能平)¶
　　(一險一險之禹公功非灘即灘功在以灘功公如/管窺天天豈在管亦不離管故樹斯碑表公平心)¶
　　(以平神人如鑄九鼎為神奸故使弗若若孰為鼎/者嗚呼念哉各䕶乃心如䕶公碑無險可斧無灘)¶
　　(可平是謂大平蕩蕩岷江公功當存維公即緒公/落以詩巴人和焉勒石亭之亭依於堂有臺有坊)¶
<pb:KR2k0052_WYG_040-166b>¶
　　(輔以仁祠苾蒭守之並在灘岸灘去名存維觀自/在常與公俱預斯役者守令而下凡若干人附書)¶
　　(碑隂永/示來禩)¶
　　樊鼎遇徳陽縣儒學復古經樓碑記(惟夫妙空顯/質俱有神理)¶
　　(之宗設位流行即為文字之祖東壁天書袐府耀/炳雙珠西崑地册靈樞精藏羣玉丹書金版龍闗)¶
　　(開太昊之圖赤簡緑文滄水授文命之策此皆䋲/契未造業留呵䕶隠章然則事豈人謀吹皆天籟)¶
　　(出入三光之道環坤腹以奠生周徧九有之民秉/分星而别度羌華夷漢所以辨族類而繫萬民複)¶
　　(簡隠民所以絶人神而察百物火符雷篆譯之卓/有師傳虎畫狐編窺之更奪人巧凡鳥獸鳴動亦)¶
　　(喜怒感其誠通或風水激號且宫商露其變狀雖/各通其情而天地萬物之情並見雖各適其性而)¶
<pb:KR2k0052_WYG_040-167a>¶
　　(天地萬物之性並呈具聖具靈廣矣大矣惟是剛/柔徐疾五性殊方専普龎純列國為政兼之是非)¶
　　(同異譎雅俚都自開闢以至獲麟三百二十七萬/六千嵗萬方所記十紀之書空委宛之巖不足紀)¶
　　(其政典鑿觴謨之室不足載其方家周末益以恣/横秦火㑹應酷虐所以仲尼慈憫萬世約究多經)¶
　　(乃定禮樂而修舊章刪古詩而存三百讚易道以/黜八索述職方以除九丘斷三墳五典自唐虞約)¶
　　(列國史記為春秋葢始剪其繁蕪一就典雅刋其/蹐駁並受折衷名為七經道揭千古然後西見柱)¶
　　(史藏之王室周流列國演之疇人修函文於杏林/漁父誚而罔介講爼豆於宋樹桓魋伐而無危不)¶
　　(必七十二君之能行凡有國者不可不知其義不/必三千弟子之優聖凡有識者欲使盡讀其書猶)¶
　　(恐世有興廢家壁藏蝌蚪古字人懐疑信地機儲/絲竹靈音是以秦炬雖炎祇能燼洪荒草創之冗)¶
<pb:KR2k0052_WYG_040-167b>¶
　　(穢漢律初解即能合諸儒口筆為篇章自此代置/學官經分博士家以之式行國以之官人遂騁絢)¶
　　(爛於百家莫能窺其博奥窮精蘊於二氏終不出/其範圍備帝王損益之權盡人道綱維之理良定)¶
　　(心續命之傳寳宰物經世之懸圖也奠兩楹之夢/已兆太牢闕里之時齊衆喙之鳴何啻一馬天地)¶
　　(之喻王都侯國辟雍頖宫并傑閣而陳宗器之文/峙危樓而藏鼓篋之業嚴始羮牆之地無經籍則)¶
　　(衆志不興尊崇絃誦之基非壯麗則真靈不集錦/標寳軸卷帙極華淨之方桂棟蘭楹刻鏤窮輪奐)¶
　　(之美旁通七畧四部猶懼不足羽翼聖真髙亢日/牖月欄尚疑未能登閎大道師各重其本敎人自)¶
　　(悅其家珍易地皆然由來尚矣德揚儒學講堂右/隙有宋學士邑人章公森書經樓字碑字體盈尺)¶
　　(書法八分嚴整若魯公之儀遒麗得中郎之意碑/足則有宋進士范執中紀羣公興學盡肯搆肯堂)¶
<pb:KR2k0052_WYG_040-168a>¶
　　(之勤碑隂則有明育令夫巳氏鐫卧碑字痕發注/金彈珠之嘆窿穹仆而復立則羅令錦弔古興嘆)¶
　　(之思典刑晦而復章則栁諭維臨池紀勝之力然/委諸草莽石不能言若復其芸蘭人應𢎞道鼎遇)¶
　　(忝莅茲土幸與斯文慨富有之業日新葢一令因/循一令惟慮始之治難任將後人復笑前人跡雖)¶
　　(異代而感長懐忍當吾世而失盛事為之列上當/道白文武興墜之繇因之逺購全經廣學士博通)¶
　　(之路恭遇監察御史朱公廬江正學觀海鴻文破/柱埋輪曽射狐狼於輦轂銷鋒卧鼓不驚犬豕於)¶
　　(封疆駐節而細論文帙括盡談天之奥攬轡而亟/興廢建立樹根道之標兼遇本道大叅曹公八閩)¶
　　(少逸四海宿宗玉潤氷清藐姑射喻其神骨和聲/緩節王摩詰似其詩文每録金石遺言必扣巖瀾)¶
　　(絶地本省督學魏公名臣嫡裔蓺圃宗盟藻鑒人/倫夙擬天曹綱紀衡程方類重新蜀部風猷拔士)¶
<pb:KR2k0052_WYG_040-168b>¶
　　(皆得其尤作人於斯為盛本府太守張公荆楚偉/度觚管鉅公十載為郎鷄羣驚其野鶴一麾出守)¶
　　(蛙郡詘以海鼇魯諸生半在門牆舊掄材揚馬王/嚴之地邑列侯多象風指謹追躅李文韋趙之規)¶
　　(本府司理楊公洞庭澄波祝融朗照平反百獄胡/威清畏人知題品羣材山濤光膺帝鑒觀仁於過)¶
　　(若清獻之不失元公録善於㣲即平仲之立解越/石縁茲從㬰覆議允行幸遇邑中憲大夫曽公家)¶
　　(緗魯誥梵笈竺墳紫鱣専臯比之譯白馬演龍象/之辯立朝正色片言不及私門過里飭躬五尺不)¶
　　(干孱令趙相國之解脫化其剛稜黄太史之元通/得其主棅本學敎諭王公鄖子名宗單父清望鶖)¶
　　(眸鵠立健翮有凌雲之思豹蔚虎文猛氣負開山/之力發䝉罔憚其煩苦為道不憂其拮据相與率)¶
　　(邑官僚電轟締搆共鼓通庠衿帶鸞集觀摩螢誦/雪吟觸目見琳瑯珠玉牖窺山望㑹心捨階筏筌)¶
<pb:KR2k0052_WYG_040-169a>¶
　　(蹄度其成不踰時敎未匝月童冠刷羽而冀鴻陸/數倍前人賢良燒尾而躍龍門蕪開二彥於是接)¶
　　(境比封之士把袂而來問竒講徳之朋填履而入/至於道人法子乘杯按蹻以印心曹吏山民獻書)¶
　　(録訣以備目先聲已證實效積學自有真儒此皆/聖主右文久道逢化成之㑹亦先師翊敎隂隲得)¶
　　(感通之神故一時公卿盡擅墨林匠手而四境冠/履同任徳圃仔肩鼎遇小吏何以獲茲薦紳先生)¶
　　(實貺臨此自古獲麟之後至今龍飛之年三十四/甲子記載之文方家之說博雅君子之所通考慧)¶
　　(心文人之所裁制繁盈鄴架重溢洛車帝室藏書/之富代有汙隆髙門積袠之多家或偶國漢通七)¶
　　(畧三萬三千九百卷隋録西京三十七萬卷唐列/四庫八萬九千四百卷宋崇文目二萬六百六十)¶
　　(九卷張茂先入洛載書二十車李公擇山房藏書/九千卷宋宣憲校讐定本二萬卷名家藏書如南)¶
<pb:KR2k0052_WYG_040-169b>¶
　　(都戚氏歴陽沈氏等少者數千卷多至四萬卷葉/少蘊少貴博收遂逾十萬卷今鼎遇所藏經僅十)¶
　　(三史僅二十一子僅二十集僅二通并學官弟子/制傳注性理通鑑綱目及昭代名史數種共一百)¶
　　(一十八函計四千二百二十二卷擬古則凉不足/稱明經亦要而匪濫良以多多為善姑俟徐徐積)¶
　　(儲凡茲散漫簡篇皆歴代乾坤精藴若假神聖筆/削斯六經性道文章逺考宋儒馬端臨録古今經)¶
　　(籍志近見白下焦太史作明史經籍志舉道釋兩/藏之敎即敘列諸子之中果得删述方家因之大)¶
　　(一統類千萬億卷之義自可約為一篇千萬億卷/之文復可精藏一字薫蕕何病於芳臭鳬鶴焉較)¶
　　(其短長作者尚未有人收之不厭其雜尚當備二/氏之法寶何况獵諸儒之碎金但今古大觀急借)¶
　　(□肆之友終始大業尤須堅忍之儒過庭録言六/經子史之善者通不過三千卷成人日閲一卷二)¶
<pb:KR2k0052_WYG_040-170a>¶
　　(十年可以再尋歐陽公言九經正史通不過四十/七萬八千九百九十五字童子日誦三百不五年)¶
　　(畧可上口徐盛年過八十猶嵗讀五經一遍劉原/父初欲窮經即手冩六經一通兹由深味義根故)¶
　　(終身固堅白之好窮蒐道奥故畢日游雋永之途/先聖業筮命盡日中尚取書延晷刻死而後已學)¶
　　(之謂何蘇子瞻言老儒先生自言少時求史記漢/書且不可得得則手自書冩日夜誦讀後生科舉)¶
　　(之士日見諸子百家摹刻易致致即束書不觀游/談無根繙朽骨而發陳頥精心尚詆為書肆芙四)¶
　　(寸而忘七尺宻繕且笑為說鈴矧目不徧三篋之/藏口惟授一師之說取科第之資不足詎天人之)¶
　　(際可言期與求學實講之毋以故事虚崇尚之也/冶子學而為裘謂因五緎為七屬之用孫郎圖而)¶
　　(索驥至以去父冒山子之名聖人卷絻南面而不/釋然其所憂者大也小人冠葢里閈而有態色其)¶
<pb:KR2k0052_WYG_040-170b>¶
　　(所忘者多也不成位兩間靡担幎幪六字之網第/縻情好爵孰詣髙明良貴之階諸生感起即利賓)¶
　　(王鼎遇盟期終願學孔周吕以公輔為載公輔有/乘蹻跖之時䕫龍以餼禄養亷餼禄有豢虎豹之)¶
　　(日若夫介然抱一物至葢棺而不脫悠然空萬有/臨納麓而不驚樂則行之憂則違之卷懐靈密鴻)¶
　　(寳生乎由是死乎由是歸藏真耀𤣥珠是則堯舜/之心至今豈懷山稽天所能溺仲尼之土萬世詎)¶
　　(炎岡烈澤所能焚匪劉炫之隋墳真得石經古本/異舒公之周禮親繙竹簡漆書事理罔𠑽溺之沈)¶
　　(酣恣所取耳興復大義布露㣲懐佑直併上臺司/節目副在曹案銘曰太虚惟靈函氣質行劙剖圓)¶
　　(方布列星辰經緯日月殽列川陵抽莖敷葉縷析/條分雕形鏤體脉絡井森龍圖龜畫馬鬛魚麟珠)¶
　　(光玉彩赭丹黛青風聲雷號鳥語獸鳴鬼工神巧/傅㑹聖心思通穆邈理徼𤣥㝠結想擬化摛詞象)¶
<pb:KR2k0052_WYG_040-171a>¶
　　(鈞袪知簡智聞邪存誠黜浮體實芟駁歸純識小/識大擇見擇聞百王合符千里印真易凖天地孝)¶
　　(先渾沌禮本太乙樂超氣聲書陳中極詩道和溫/春秋刑書亂賊是懲典雅奥博是曰七經道兼覆)¶
　　(載義炳日星萬世素王二論心精異時同學子輿/一人周官戴記與禮參明爾雅注詩公穀異經十)¶
　　(三總録開元所尊諸子百家龎其□斌箱輹輪轂/合而車行巖廊魏闕何材不賓二氏角立俶詭幻)¶
　　(冥偃師復孟舉止亂真俳宣聖㫖妙演靈根龍門/虎視百代撮英軒皇及漢裁綴創新筆劒所擊長)¶
　　(短縱横史匠䋲墨文公典型孟堅以下嚴秉法程/具體肖貎駢偶失神洗華露質削弱傷魂夾漈論)¶
　　(集通志爰成考度辨惑博物邃生端臨總攬通考/酌斟憲章備矣禮樂攸存詞章藻繢行逺腴身昭)¶
　　(明之選𢎞麗和平一洗惡陋單寒浮榛文苑次之/披沙錬金傳注性鑑代制所欽子史諸集極博明)¶
<pb:KR2k0052_WYG_040-171b>¶
　　(經採華摭實捐短録嬴道我逹意證彼注心野人/質耳君子彬彬廣心大畜巨細盡倫唯聖希天乃)¶
　　(與斯/文)¶
　記¶
　唐段全緯城隍廟記(陽之理化任乎人隂之宰司任/乎神人保於城城保於徳徳者)¶
　　(神所凴依也則都邑之主其城隍神之謂乎蜀地/土惟塗泥古難版築至秦恵王始命張儀與蜀守)¶
　　(張若城成都其環十二里其髙七十尺廨蜀廛里/畫其下井幹樓櫓森乎上其金椎初作壞頽莫就)¶
　　(有大蔡周旋而行俾壘堵依凖而立即今城也其/神功乎由此而來乃墉洫崇濬啓塞扃固萬雉邐)¶
　　(迤一都繁㑹神明支持金湯繕完故前年蠻冦卒/來戎備無素但擾郊鄙不近闉闍閉闗戒嚴即時)¶
<pb:KR2k0052_WYG_040-172a>¶
　　(罷退則扶傾捍患之力其隂靈幽贊之神乎前之/舊祠寓託隈堞偏陋偪隘星歳滋深是用改度方)¶
　　(隅惟新經搆去乎幽奥就於髙明其日惟丙其辰/惟巳其卦直巽其宫在西揭署於髙門𢎞敞於正)¶
　　(堂丹艧於周墉圖繪於迴廊廟貌如生像容有睟/神保是饗永安定位俾夫農無水旱人不夭札屏)¶
　　(絶蠻夷阜安閭里䕶乎封域富/庶乎億年爰書經營以昭祀事)¶
　　李景讓南瀆大江廣源公廟記(戴禮有之曰五嶽/視三公四瀆視諸)¶
　　(侯古之禮於嶽瀆尚矣在昔夏后氏隨山濬川以/畫九州華陽黒水界我庸蜀劒閣之陽益部饒焉)¶
　　(岷山導江東别為沱禹繢也瀆者曰江曰河曰淮/曰濟導積石桐柏沇水凡四流皆發源注海者也)¶
　　(唐天寳六載開元神武皇帝加封南瀆為廣源公/其三者亞焉漰沛滈江自峽奔荆且北且東百川)¶
<pb:KR2k0052_WYG_040-172b>¶
　　(㑹同爰及吴楚萬里歸海水府怪神非江不安水/物族生非江不全海門二山逆我為滄由岷激沱)¶
　　(逺邁無壅斯所謂祗上天而被下土南瀆之為大/也壯矣開元皇帝古禮是式詔曰惟夏四月肇辰)¶
　　(迎氣太守其率祭官祀南瀆於益州設玉篚及洗/罇罍簠簋既舉羃初獻祝進神右跪揚我詞其文)¶
　　(曰維某年嵗次月朔某甲子嗣天子遣某官某昭/告於南瀆大江惟神包總大川朝宗於海功昭潤)¶
　　(化徳表靈長今因夏首用率常典敬以玉帛犧牲/粢盛庶品明薦於神尚饗至於今不衰詔之歳歳)¶
　　(直丁亥迨及戊寅當大中十二年合一百一十有/二歳越五月朔辛酉日甲戌臣景讓承聖敬文思)¶
　　(和武光孝皇帝詔自御史大夫檢校吏部尚書尹/成都鎮蜀西川又五日戊寅復加檢校尚書右僕)¶
　　(射其他如故凡再命皆以兼御史大夫罷焉秋七/月庚午乘輅至止遂謁瀆廟惟神盛烈著金石刻)¶
<pb:KR2k0052_WYG_040-173a>¶
　　(他所必見於斯闕耶惟神奉大禹之休得蠶叢魚/鳧望帝之勲開明之没玉壘李氷之穿二江嘉而)¶
　　(保之沃此黎首水旱不作於今賴之赫哉成功其/可黙耶乃作銘曰滔滔沱江發自岷山浪溢流飛)¶
　　(走峽之荆迨及吴楚百川以歸南北東西萬里湯/湯電激雷馳水府神宅鮫人陽侯世不可窺南瀆)¶
　　(之功載主載張陰烈希夷上戴大禹丕承我唐開/元其期先主不容天絶劉宗匪瀆殆而洸洸孔明)¶
　　(鞠躬墮星匪瀆不悲念此下民於萬斯年/九穀繁滋我來守土敬揚神休以琢豐碑)¶
　　杜甫唐興縣客館記(中興之四年王潛為唐興宰/修厥政事始自鰥寡惸獨而)¶
　　(和其封内非侮循循不畏險膚而行而一咨於官/屬於羣吏於衆庶曰邑中之政庶幾繕完矣惟賓)¶
　　(館上漏下濕吾人猶不堪其居以容四方賓賓其/謂我何改之重勞我其謂人何咸曰誕事至濟厥)¶
<pb:KR2k0052_WYG_040-173b>¶
　　(載則達觀於大壯作之閈閎作之堂搆以永圖崇/髙廣大踰越傳舍通梁直走嵬將墜壓素柱上承)¶
　　(安若太山兩旁序開發洩霜露潛靚深矣步櫩複/霤萬瓦在後匪丹艧為實疎達為迴廊南注又為)¶
　　(覆廊以容介行人亦如正館制度小劣直左階而/東封殖修竹茂樹挾右階於南環廊又注亦可以)¶
　　(行步風雨不易謀而集事邑無妨工亦無匱財人/不待子來定不待方中矣宿息井樹或相為賓或)¶
　　(與之毛天子之使至則曰邑有人焉某無以粟階/州長之使至則曰某非敢賓也子無所用俎四方)¶
　　(之使至則曰子貺某多矣敢辭贄或曰明府君之/侈也何以為人皆曰我公之為人也何以侈子徒)¶
　　(見賓館之近夫厚不知其私室之甚薄器物未備/力取之私室人民不知賦斂乃至於館之醯醢闕)¶
　　(出於私㕑使之乗駟闕辦於私廏君豈為亭長乎/是躬親也若館宇不修而觀臺榭是好賓主無所)¶
<pb:KR2k0052_WYG_040-174a>¶
　　(納其車我浩蕩無所措手足獲高枕乎其誰不病/吾人矣玼瑕忽生何以為之是道也施舍不幾乎)¶
　　(先覺矣杜之友朋嘆曰美哉是館也成人不知人/不怒廨署之福也府君之徳也府君曰古有之也)¶
　　(非吾有也余何能為是亦前州府君崔公之命也/余何能為是日辛丑歳秋分大餘二小餘二千一)¶
　　(百八十八杜/氏之老記也)¶
　　張延賞南門記(崇高莫大於君親嚴莫大於父君/有覆幬父有訓育逮於蠻貊生知)¶
　　(禽獸性感不俟教解也而肖形之内戾氣間存觸/瑟生灾夢牛成患何代不有可勝言哉賊昢焚門)¶
　　(亦由是也族滅門覆為愚者鑒誡所以書其所/由來其餘則詞存於左右壁矣興元元年記)¶
　　裴度諸葛武侯詞堂記(度嘗讀漢史詳求徃哲或/秉事君之節無開國之才)¶
<pb:KR2k0052_WYG_040-174b>¶
　　(得立身之道無治人之術四者備矣兼而行之則/蜀丞相諸葛公亮其人也公本系在簡冊大名蓋)¶
　　(天地不復以云當漢祚衰陵人心競逐取威定霸/者求賢如不及蔵器在身者擇主而後動公是時)¶
　　(也躬耕南陽自比管樂我未從虎時稱卧龍詩曰/潛雖伏矣亦孔之昭荆州平心與昭烈神交洎乎)¶
　　(三顧而許以驅馳一言而定其機勢於是翼扶劉/氏纘承舊服結吴抗魏擁蜀稱漢政刑達於荒外)¶
　　(道化行乎域中誰謂阻深殷為强國誰謂輕脆勵/為勁兵則知地無常形人無常性自我而作若金)¶
　　(在鎔故九州之地魏有其七我無其一由僻陋而/啟雄圖出封疆以延大敵財用足而不曰朘我以)¶
　　(生干戈動而不曰殘人以逞其厎定南方也不以/力制而取其心服震懾諸夏也不敢角其勝負而)¶
　　(止候其存亡法加於人也雖死而無怨徳及於人/也雖奕業而見思此所謂精義入神自誠而明者)¶
<pb:KR2k0052_WYG_040-175a>¶
　　(矣若其人存其政舉則四海可平五服可傾而陳/夀之評未極其能事崔浩之説又詰其成功此皆)¶
　　(以變詐之畧論節制之師以進取之方語化成之/道不其謬歟夫委棄荆州不能遂有三郡此乃務)¶
　　(増德以吞宇宙不黷武以爭尋常及出斜谷據武/功分兵屯田謀久駐之計與敵對壘待可勝之期)¶
　　(雜乎居人如適虛邑彼則喪氣我方養威若天假/之年則繼大漢之祀承先王之志不難矣且權傾)¶
　　(一國威震八紘上下無異辭始終無愧邑茍非運/膺五百道冠生知曷以臻於此乎故昭烈知人之)¶
　　(明者倚仗如魚之有水仲逹奸人之雄者嗟稱曰/天下竒才度毎迹其行事度其逺心願奮短袖以)¶
　　(排羣議而文字蚩鄙志願未果元和二年冬十月/聖上以西南奥區寇亂餘孽罷甿未息汚俗未清)¶
　　(輟我股肱為之父母乃詔相國臨淮公由秉鈞之/重承推轂之寄戎軒乃降藩服乃理將明帝道陬)¶
<pb:KR2k0052_WYG_040-175b>¶
　　(落綏懐溥暢仁風閭閻滋殖府中無留事宇下無/棄才人知嚮方我有餘地則諸葛公在昔之治與)¶
　　(相國當今之政異代而同法矣度謬以庸薄獲㕘/管記隨旌旄而爰止望祠宇而修謁有儀可象以)¶
　　(赫厥靈雖徽烈不忘而碑表未立古者或拳拳一/善或師表一城尚流斯文以示來裔況如在之歎)¶
　　(終古不絶其可闕乎乃刻貞石庶此都之人存必/拜之感云爾銘曰昔在先主思啓疆宇擾攘靡依)¶
　　(英雄無輔爰得武侯先定蜀土道德城池禮義干/櫓煦物如春化人如神勞而不怨用之有倫柔服)¶
　　(蠻落鋪敦渭濱攝跡畏威雜居懐仁中原旰食不/測不克以待可勝允臻其極天未悔禍公命不果)¶
　　(漢祚其亡將星中墮反旗鳴鼓猶走司馬死而可/作當小天下尚父佐周阿衡佐商兼齊管晏總漢)¶
　　(蕭張易代而生易地而理遭遇豐約亦皆然矣鳴/虖竒謀奮發美智夭遏吁嗟平立咸受謫罰聞之)¶
<pb:KR2k0052_WYG_040-176a>¶
　　(痛之或泣或絶甘棠勿翦駢邑斯奪繇是而言殊/塗共轍本於忠恕孰不感悦茍非誠慤徒云固結)¶
　　(古柏森森遺廟沈沈不殄禋祀以迄於今靡不駿/奔若有照臨蜀國之風蜀人之心錦江清波玉壘)¶
　　(峻岑入海際天知公/德音元和四年記)¶
　　李德裕前益州五長史真記(益州草堂寺成都記/云在府西七里去浣)¶
　　(花亭三里列畫前史一十四人代稱絶迹余嘗於/數公子孫之家獲見圖狀乃知草堂繪事靡不造)¶
　　(真者昔嵓野㫄求徒聞審像稽山髙舉惟止鎔金/孰若記之丹青妙畫神照楚國祠廟魯王宫室洎)¶
　　(此邦文翁舊館皆圖歴代卿相燦然可觀雖有慕/於前良曽莫究於形似豈與夫年代已逺遺像猶)¶
　　(存入虛室而烟霞暫披拂浮埃而瑶林斯覿余以/精舍甚古貌像将傾乃選其功德尤盛者五人摹)¶
<pb:KR2k0052_WYG_040-176b>¶
　　(於郡之㕔所追維二漢臺閣皆有圖寫黄霸于定/國雖宰相名臣不得在畫像之刋卓子師徳行君)¶
　　(子而在功臣之右今之所取意其在斯乎采色既/新靈光可想儼若神對吾將與歸因叙其事詒諸)¶
　　(來哲太/和四年)¶
　　資福院記(夫威鳯之炳然非海晏則不至卿雲之/蔚然非氣和則不耀故君子藏器抱璞)¶
　　(含粹毓徳遭遇其時則光明丕昭是以干木之退/也髙於千乗君曼容之仕也止於六百石先僕射)¶
　　(佩虎符而知足視蟬冕而蔑如由斯志矣苞文武/之用有直清之德良玉美潤徙蓄實於荆岑喬松)¶
　　(幽深不呈材於巖廟知者所以歎息也丞相鄒平/公鍾是餘慶為唐實臣公天挺奇表角犀特秀居)¶
　　(五嶽也稟太華削成之狀方四時也得清秋爽朗/之氣森矛㦸以耀穎粲珪璋而洞照葢人之傑歟)¶
<pb:KR2k0052_WYG_040-177a>¶
　　(憲宗皇帝以神武之資墾菑除害睿德澹以泉黙/英威赫而電㫁兵權祕計皆中詔決之參神算者)¶
　　(唯公與二三髦士揣摩潤色繄公稱首既而平淮/夷盪齊寇四罪咸服八表晏然雖則武力之拘原)¶
　　(亦由謀臣之決䇿暨今上之宅憂也衮龍未襲嚮/明未位召公於東宫含春殿歔欷前席付以大柄)¶
　　(公迺請偃武論道與天下休息上若涉水而有舟/楫馭馬而得銜策始拜言以命咎即其時而相説)¶
　　(君臣之遇古無儔也公之為政貞以制動平以稱/物其志在於識相體𢎞簡易而已嘗以為用京房)¶
　　(之法則煩碎而亂理聽嗇夫之辨則捷給而傷化/由是遵坦平之路窒邪枉之門不勤人以務逺恥)¶
　　(竭澤以言利矧乎洞虛明之境應必有誠端不言/之蹊孰不歸我故舉聖政者稱公為良相焉公之)¶
　　(趨丹戺侍紫垣名冠近臣寵加贈典先僕射自珥/貂而昇左揆先夫人由趙郡而啓大國金印石窌)¶
<pb:KR2k0052_WYG_040-177b>¶
　　(當代榮之建中初先僕射以柱下史參梓潼軍計/典昌榮二郡益部之内有林居一㕓庾氏誅茅始)¶
　　(傷於寄寓仲長樹果終見於繁蔚公年纔佩觿志/拾青紫亦覃思於經籍未馳騖於文章遊焉息焉)¶
　　(必在於是及鍾家艱乃入為官第韋太尉鎮是邦/也公釋褐從事在賓幄之間逮兹抗龍旌佩相印)¶
　　(曽未一紀繼為三台公下車逾月訪於蒨館召伯/之樹未翦武侯之廬猶在于公邑里遂見髙車龍)¶
　　(驤閈閎竟容長㦸公曕構洒泣循陔永思以為徵/壞壁者夫子之居尚毁固朽宅者如來之乗斯逺)¶
　　(孰若歸於浄土環以香林乃贖之於官以為精舍/义以桑門之上首者七人居之所以證迷途而資)¶
　　(夙植也殿堂層立軒房四注鎔金作繢髣髴諸天/况乎蜀山葱蒨下臨於雉堞錦江明滅近繚於郊)¶
　　(坰紅樹倚檻清渠傍砌海雛乍來靈草長秀彼之/聽和音者不難於寂慮聞異香者自入於禪薰公)¶
<pb:KR2k0052_WYG_040-178a>¶
　　(之孝思永代作則豈止何充之宅獨入檀那將與/文翁之堂俱稱不朽徳裕藐焉孤生流落於代辱)¶
　　(公感舊遂不見遺公自内廷陞台司居視草之列/二三年間位階先達由是議人倫者歸公之盛徳)¶
　　(不陪密座驟變寒暑遷懸榻之念虚授簡之恩且/嘗典綸綍獲備宫屬報徳不讓懼斯文之闕焉長)¶
　　(慶二年十/月日建)¶
　　劉禹錫新修福成寺記(益城石門街大達坦然西/馳曰石笋街街之址有仁)¶
　　(祠形焉直啓曰福成寺寺之殿臺與城之樓交錯/相輝繡於碧霄望之如崑閬間物太和四年蜀帥)¶
　　(非將材不修邊備南詔君長謀帥内空乘隙坌入/鬭於城下或縱火以駭衆此寺乃焚髙門修廊委)¶
　　(為寒燼如是者再嵗帝命坤維丞相復來山川如/近父老相識環視故地寺為焦墟載興起廢之嘆)¶
<pb:KR2k0052_WYG_040-178b>¶
　　(爰有植因之願乃命主俸吏以吾緍錢三十萬為/經營之基自公來思蜀號無事時康嵗稔人樂檀)¶
　　(施公言既先應如決川乃顧囊褚乃出懷袖勝因/化愚慧力攝慳男奔女驟急於徴令匠者度材以)¶
　　(指衆徒藝者運思以役衆技刀鋸磨礱丁丁澄澄/陶者儲精圬者効能歘自火宅復為金䋲沿故鼎)¶
　　(新因毁成妍遐邇縱觀萬目同聳既告訖役公來/慶成雲鮮日潤暉映前後於是都人舞忭而謡曰)¶
　　(昔公去此福成以毁今公重還福成復完民安軍/治亦如此寺庸可勿紀乎公實聞斯言遂折簡見)¶
　　(命謹月而日之時太和某月日大檀越具官封爵/段氏其他發大願者程功董事者自中貴人及賓)¶
　　(寮將吏若僧徒偕/籍之而刻於石)¶
　　劉禹錫䕫州刺史㕔壁記(䕫在春秋為子國楚并/為楚九縣之一秦為魚)¶
<pb:KR2k0052_WYG_040-179a>¶
　　(復漢為固陵蜀為巴東梁為信州初城於瀼西後/周大總管龍門王公述登白帝嘆曰此竒勢可居)¶
　　(遂移府於今治所是嵗建徳五年隋初楊素以越/公領總管又張大之唐興武徳二年詔書其以信)¶
　　(州為䕫州七年増名都督府督黔巫一十九郡開/元中猶領七州天寶初罷州置郡號雲安至徳二)¶
　　(年命嗣道王錬為太守賜之旌節統峽中五郡軍/事乾元初復為州偃節於有司第以防禦使為稱)¶
　　(尋罷以支郡隷江陵按版圖方輪不足當通邑而/今秩與上郡齒特以帶蠻夷故也故相國安賜公)¶
　　(乾曜嘗㕘軍事修圖經言風俗甚備今以郡國更/名之所以然著於壁云凡名殊必以國事建必以)¶
　　(年謹始也長慶二年五月/一日刺史中山劉禹錫記)¶
　　鄭宗經徳陽龜勝山道塲記(維大唐乙酉祀蜀帥/薨鎮其倅曰闢盗庫)¶
<pb:KR2k0052_WYG_040-179b>¶
　　(兵脅市人逆命於蜀門毒瀰浸淫軼制踰封自左/綿抵黔渝八郡五十城俘掠單産驅逐守吏四面)¶
　　(攻焚烟塵書昏明年皇帝嗣寳位㑹朝神京采衛/侯甸蠻貊君長偕集庸蜀不至乃授南平王太乙)¶
　　(靈旗玉節油幢統禁衛太原馮翊扶風之師問罪/於岷陽越三月師次葭萌賊將宵遁涪潼以避我)¶
　　(鋒涪濱萬戸隨師而復夏六月賊又成城於鹿頭/列柵於此山公移師習乃次山下視其鑿峻址以)¶
　　(&KR0158;塹架層峯以結櫓旗轉霞光鼓雷雲中謂制勝/在徳義行權在形勢勝而臨之示建瓴之易也乃)¶
　　(召中軍將以短兵二旅魚貫而登闢黨冒鋒而殪/者什四奔墮崖谷而斃者又什二則向之險固反)¶
　　(為我資公乃開玉帳以建牙旗列霜㦸以周崇壘/下瞰賊城如在掌中與都監使劉公監軍使徐公)¶
　　(觀變禦敵分營守要自是兇徒居則魄悸魂落出/則輿屍折首面縛倒戈請命轅門因命降者先導)¶
<pb:KR2k0052_WYG_040-180a>¶
　　(銳師繼襲氛氲氣象遂清岷峨帝授公所封之土/以守所活之氓以字之公威肅其令仁敷其政和)¶
　　(氣照之金痍盡平退食之暇延想所歴以戰骨雖/瘞遊魂尚痛非大聖之力不能息苦海非象設之)¶
　　(敎無以聳善心乃命庀徒鳩工度材揆力紺宇俄/就絶如化城嚴鼓息而振金鐘戰聲寂而流梵響)¶
　　(慈恵所庇菑疾不生峨峨金界擢秀羣嶺公初宅/此營有神龜由壁門來於牙旗之下公命投之逺)¶
　　(磵翌日重至議者介蟲之長介蟲斯服蜀有龜城/其城是師即日乃受降此山既靈及其祥遂以名)¶
　　(龜勝山因以/山名道塲)¶
　　孫樵梓潼移江記(涪繚於郪迫城如蟠淫漲於秋/狂瀾陸髙突隄嚙涯包城蕩壚)¶
　　(嵗殺州民以為官憂滎陽公始至則思所以治其/患頗聞前觀察使欲鑿江東壖地别為新江使流)¶
<pb:KR2k0052_WYG_040-180b>¶
　　(北注流五里復匯而東即隄墟舊江使水道與城/相逺以薄江怒遂命武吏發卒三千跡其前謀役)¶
　　(興三月功不可就有謁於滎陽公曰公開新江將/扶民憂然江勢不可決訛言不可絶公將何以終)¶
　　(之滎陽公曰吾欲厚其直以勸其卒可乎對曰饑/卒賴厚直民惜其田以顗得不可滎陽公曰吾欲)¶
　　(戮其將以動其將以動其卒可乎對曰代之將者/必苦吾卒卒苦叛不可滎陽公曰奈何對曰夫民)¶
　　(可與樂終難與圖始固自役興以來彼其民曰夏/王鞭促萬靈以導百川今果能改夏王跡耶非徒)¶
　　(無功抑有後災羣疑牽綿民心蕩揺前時觀察欲/鑿新江中輟議而罷豈病此耶公即能先隄民言)¶
　　(新江可度日而決也滎陽公諾明日視政加猛決/獄加斷又明日杖殺左右有所貳事鞭官吏有所)¶
　　(阻政者遂下令曰開新江非我家事將脫郪民於/魚禍耳民敢横議者死郪民以滎陽公嘗為京兆)¶
<pb:KR2k0052_WYG_040-181a>¶
　　(既憚其猛及是民心大慄羣舌如斬未幾而新江/告成滎陽公歡出臨視班賞罷卒巳而嘆曰民言)¶
　　(不隄新江其不決耶新江長步一千五百濶十分/其長之二深七分其闊之一盤隄既隆舊江遂墟)¶
　　(凡得田五百畝其年七月水果大至雖踰防稽陸/不能病民其績宜何如哉滎陽公既已上聞有司)¶
　　(劾其不先白詔奪俸錢一月之半樵嘗為褒城驛/記恨所在長吏不肯出豪力以利民覩滎陽公以)¶
　　(開新江受譴豈立事者亦/未易耶是嵗開成五年也)¶
　　龍多山記(梓潼南鄙越五百里其中有山崛起中/天即山之趾得逕委延舉武三十北出)¶
　　(其嶺氣象鮮妍孕成隂烟屹石巉巉别為東巖槎/牙重複爭先角逐若絶若裂若缺若穴突者虎怒)¶
　　(企者猿踞横者木仆挺者碑植又有似乎飛簷連/軒櫟櫨交攢欹撑兀柱懸棟危礎殊狀詭類愕不)¶
<pb:KR2k0052_WYG_040-181b>¶
　　(得視下有畝平砥若戸庭攄乳側脈膏停泓石俯/對絶壑杪臨蘭薄仙臺標異藂石負起屹與山别)¶
　　(猿鳥蹟絶腹竇而空路由其中斷齶相望攀縁上/下闖然而出曜見白日始時永嘉飛真益羅𤣥蹤)¶
　　(斯存石刻傳聞丹成而蛻駕鶴騰天一去遼廓千/載寂寞澄泉傳靈别鶴絶朋風閒境清寂寞無聲)¶
　　(嘉木美竹岡巒交植風來怒黒雷動崖谷山禽巖/獸捷翔牙驚曉吟暄啼聽之悽悽&KR0158;環下矚萬類)¶
　　(在目因山帶川青縈碧聨莽蒼際天杳杳不分月/上於東日薄於泉魄朗輪昏出入目前其或宿霧)¶
　　(朝雲糊空縛山漠漠漫漫莫知其端陽曜始浴徹/天昏紅輪髙而赤洪流散射濃透薄釋綿裂綺拆)¶
　　(千狀萬態倐然收霽樵起來而遊泊車而休登降/信宿聞見習熟始曰山乎曽未始有得乎無處夸)¶
　　(世釣名者汚此巖扃乎/且欲聞於潁陽之徒乎)¶
<pb:KR2k0052_WYG_040-182a>¶
　　王徽創築羅城記(皇帝改元之六年諸道鹽鐡轉/運兼鎮海軍節度等使開府儀)¶
　　(同三司檢校司徒同中書門下平章事燕國公髙/駢奏臣前理成都築大城請紀其事上命翰林學)¶
　　(士承㫖臣王徽授其功狀臣徽承詔再拜上言夫/外户不閉雖前聖之格言設險以居乃有國之雄)¶
　　(制用是則光昭振古勢讋逺夷不有髙墉曷稱巨/屏我之奥區粤惟井絡繁阜昌熾標出宇内先是)¶
　　(蜀城既卑且隘象龜行之屈縮據武擔之形勝里/閈錯雜邑屋闐委慢藏誨盗城而弗羅矧乎西東)¶
　　(江山南控烏滸疆理澒洞密邇舊貫因循日居月/諸殆逾千祀漢魏以還英豪迭處至若公孫述之)¶
　　(桀黠諸葛亮之經營曽不指顧留心乘機制禦斯/葢天藏盛烈神貯嘉謨俾集元功式耀雄武自二)¶
　　(紀以降邊部戒嚴有虧懐柔或阻琮賮雖負山川/之險且乏金湯之固上顧相臣曰朕以不德化罔)¶
<pb:KR2k0052_WYG_040-182b>¶
　　(被於四夷惟是西南載罹俶擾深軫予衷將若之/何丞相進曰陛下以睿哲照臨臣輔理臣不能敷)¶
　　(聖澤以懐異俗俾流毒於益人臣之罪也然黄帝/有阪泉之役放勲興丹浦之師是知猾亂自古皆)¶
　　(有其所以滌厲梗致時雍乃在進任忠賢馳驅英/雋耳臣伏見今天平軍節度使駢即威武公崇文)¶
　　(之孫也威武在元和中屬闢以蜀叛憲祖殷憂擬/其所以代之者由是允膺聖奬能以部兵復梓州)¶
　　(統大軍平玉壘大節大忠煥乎典册駢能不墜其/業益大其門既席勲烈之資克善匡扶之志材超)¶
　　(衛霍氣葢闗張忠孝兩全河山繼誓聿修厥徳自/成名家馳譽石麟焯有美稱出守天水邊塵不驚)¶
　　(戎律既申將畧克舉俄而交阯淪陷有命遄征既/復土疆遂錫鈇鉞則馬援銅柱楊僕樓船步驟之)¶
　　(間莫得倫比固以威張恵浹後勁中權五年於兹/海波不動朝廷方期拔用不可久留爰命徵還彌)¶
<pb:KR2k0052_WYG_040-183a>¶
　　(増寵澤時屬龎勛始潰鄆方未寧駢則再登師壇/復開將幕士絶朝饑犬無夜警威加隣部化敷屬)¶
　　(城相印以之疇庸和門為之増氣恭以憲宗録崇/文定蜀之勲也既如彼陛下念駢復交理鄆之勤)¶
　　(也又如此俾榮舊履重建髙牙必致師貞可期俗/阜上曰俞爾為代天其行之於是詔駢復以丞相)¶
　　(擁節去汶陽趍錦里至則詢問疾苦樹置紀綱巡/按封域周覽郛郭且曰夫療疾者必在藥乎心腑)¶
　　(然後可以堅四支植木者必嘗澤乎本根然後可/以茂柯葉今城之於蜀其由心乎其由本乎則知)¶
　　(不理於近曷能致遠不固其内安能保外未有不/謀而能成不壯而能威不勞而能逸者也於是擇)¶
　　(將量財拓開新址分命支郡以令蜀邑乘時就役/靡不適中吏不敢欺人不敢怠岷峨之下忻忻子)¶
　　(來昔梁伯亟城人疲弗處子囊築郢見誚於時曷/若駢能度其宜樂用其士圖難於易去危即安環)¶
<pb:KR2k0052_WYG_040-183b>¶
　　(以大城用冠諸夏其功固已相萬矣惟蜀之地厥/土黒黎而又磽确版築靡就前人之不為非不為)¶
　　(也葢不能也惟駢果得衆心克成大績鳩工揆日/不&KR1477;於素十旬之中屹若山峙南北東西凡二十)¶
　　(五里擁門却敵之制復八里其髙下葢二丈有六/尺其廣又如是其上袤丈焉陴四尺斯所謂大為)¶
　　(之防俾人有泰山之安矣而甃碧塗塈既麗且堅/則制礠飾頳又奚以異其上建樓櫓廊廡凡五千)¶
　　(六百八間㮰柖櫛比闉闍鱗次綺疏掛斗鴛瓦凌/宵若飛若翔如偃如仰栖息烏兎炫熀虹蜺龍然)¶
　　(而縈霞然而横望之者莫不神駭而氣聳目眙而/魂驚其始也咸謂冥助似非人力其外則繚以長)¶
　　(隄凡二十六里或因江以為塹或鑿地以成濠則/方城為城漢水為池又何以加焉是知摩壘者不)¶
　　(復矜其能擊柝者足以抗其敵所謂能禦大菑能/捍大患者也其舊城周而復始葢八里髙厚之制)¶
<pb:KR2k0052_WYG_040-184a>¶
　　(大小之規較其洪纖可得而辨矣况乎扼東都㑹/襟帶地形險易之狀斯呈强弱之方可見自秦恵)¶
　　(王疏翦山林以通中夏及李冰為守始鑿二江以/導舟楫決渠以張地利斬蛟以絶水害沃野千里)¶
　　(號為陸海由冰之功也漢文翁置學校勸人受業/行俎豆獻酬之禮於是儒雅之風作自威武伐叛)¶
　　(擒大憝而新其人玉石不得俱焚焉西蜀至今稱/之駢之來鎮肇興武備俶有禦衝之事夫然後不)¶
　　(為外羌之所窺矣惟蜀之人自冰與翁自威武暨/駢乃獲佑於天者四天之於蜀厚矣長雲斷岸莫)¶
　　(得而墮古往今來何常能覿傳不云乎人保於城/城保於徳觀駢之政可謂保城與人矣向非挺生)¶
　　(俊傑來弼聖神則孰能建絶代之遺功創一時之/偉績者乎况夫髙不可踰堅不可觸俯瞰天表方)¶
　　(駕馬足銷吞祲沴互壓咽喉訖使豺狼耳之而色/沮目之而膽褫是謂不爭而勝不戰而服者也新)¶
<pb:KR2k0052_WYG_040-184b>¶
　　(城成詔加大司徒封燕國公旌殊休也重以萑苻/充斥荆楚傷夷遂假威望兹用底寧弓矢専征銅)¶
　　(鹽劇任安危攸繫一以委之往哉荆渚荆渚既清/又徙金陵金陵以平救鄢郢之剽殘拯江湖之焚)¶
　　(溺期月之内罔不樂康若乃考其才稽其用所至/難息所施利興智無不周技無不逹韜鈴捭闔固)¶
　　(自生知詩禮幾㣲雅當師逸雖羽書疊至應用如/神加以詞鋒莫前筆力遒勁屢獻平戎之策毎陳)¶
　　(憂國之誠抑又城府坦平器宇沖邃祿利不盈於/私室夙宵無怠於公家段熲在邊未常蓐寢羊偘)¶
　　(待士靡顧囊裝涯岸不可得而臻波瀾不可得而/際矣所謂社稷柱石川嶽英靈者也則知駢如何)¶
　　(臣城如何功嗚乎天贊其謀地襲其固非吾君不/能用其材非臣誠不能就其事故曰為可為於可)¶
　　(為之時則勲乃見城由駢而成駢由君而聲城既/牢矣人既休矣宜乎讚盛徳之形容敘勲賢之丕)¶
<pb:KR2k0052_WYG_040-185a>¶
　　(烈恭以操觚載事作者為難臣非其人何以稱此/將欲刋諸貞石寘彼坤維垂於無窮期乎不朽屬)¶
　　(詞愈拙染翰増慙銘曰惟蜀之疆抱擁岷梁斗絶/諸夏裂為一方啓逹上國肇自秦强壯者五丁導)¶
　　(彼青㝠鑿巖而梯飛棧以行動猶鳥逝舉若猿輕/漢人既遷言語乃通眇邈千祀遂㕘華風界彼邛)¶
　　(須靡設鍵闗在古侵殘彼蜀之艱唐被聖徳間仍/兇慝猖狂逾紀吞噬無已芟獮焚驅氓不寧居皇)¶
　　(帝踐祚驚嗟震怒爰擇藎臣推轂以付時惟燕公/撫俗訓戎碩畫宏規神輔其衷經始新城心術潛)¶
　　(形乃告編人版築云興相彼井鄽觀於封部調茲/郡邑量其戸賦劃界指期莫敢踰度蜀人未安待)¶
　　(城以歡蜀士方危待城而威阡陌䋲直門閭棊布/外聳風雲内扃貔武卉木蔥蒨麗譙輝映戎馬夜)¶
　　(寧戈鋋畫靜蜀山㟼㟼蜀江滔滔寇不敢窺人不/知勞險而不煩峻而不譁去來出入嬉嬉一家燕)¶
<pb:KR2k0052_WYG_040-185b>¶
　　(公之徳其誰與隣燕公之功式利於人徳入人/深公流不極勒名天隅為臣表則中和四年記)¶
　　李昊創築羊馬城記(粤若蠶叢啓國魚鳬羽化於/湔山望帝開基鼈靈復生於)¶
　　(岷水然則疏鑿巫峽管鑰成都而猶樹木柵於西/川跨土田於南越其後兼并梁漢睥眤巴賨獵騎)¶
　　(奔馳㑹秦王於褒谷石牛來去闢蜀路於劒門空/驚化玉之㣲寧獲糞金之利爰自朔分秦厯聲接)¶
　　(華風代有雄豪迭為侯伯運當奇特子陽乘虎踞/之機時運非常昭烈負龍蟠之勢若乃張儀之經)¶
　　(營版築役滿九年楊秀之壯觀崇墉功加一簣洎/我唐臨御聖徳昭融武威雷駭於百王文徳日暉)¶
　　(於四海惟兹益部扼彼邛闗蒙王坦綽時或窺吾/臥鼓覘我韜戎彎弧學射之山飲馬沈犀之水累)¶
　　(朝是忘逸樂深軫殷憂夢卜良臣控彈巨屏南康/王以儒術柔服敎習詩書燕國公以將畧威懐淬)¶
<pb:KR2k0052_WYG_040-186a>¶
　　(磨斧鉞息波瀾於錦水創制度於羅城踰百雉之/恒規補一隅之闕事有備無患庇蜀人以金墉避)¶
　　(亂䝉塵安僖皇之玉輦雲蠻稽顙遣使來朝航滇/河以獻珍越沈黎而納欵當廟社阽危之際鑾輿)¶
　　(出狩之秋坐制南荒終無北冦乃燕公之力也往/以蒼穹告變天祿中㣲夷門方轉其斗魁王氏遂)¶
　　(分其鼎足既而莊宗繼絶皇祚甫興靈旗西指於/巴庸蜀主東朝於伊洛先帝以初復地方懐逺人)¶
　　(須仗權謀迺睠勲戚於是詔飛丹鳯召何晏於并/門節立蒼龍封杜悰於井絡即我太尉侍中平原)¶
　　(公分茅金闕受瑞彤廷帳移竹馬之邦輪輾木牛/之路星馳十乘霧廓三川宣皇風於上事之初慰)¶
　　(人望於下車之日且以城邑自經尅復勢尚搔揺/公來如太華之安帝寄得磐石之固益民多福而)¶
　　(遇賢侯公曠度涵空英風擴古襲門胄則重侯累/将保勲榮則帶河礪山㑹族而象簡盈牀奕葉而)¶
<pb:KR2k0052_WYG_040-186b>¶
　　(貂冠滿座其為盛也無得名焉頃者鼓鼙未息干/戈日尋公是時斡運璇樞端持瑶鏡贊神謀於不)¶
　　(測斷人事以無疑獻替經綸折衝樽爼决勝廟堂/之上制敵掌握之間借筯為籌舉無遺算内則翊)¶
　　(戴天子外則承寜諸侯言正色荘有犯無隱成少/康祀夏之德弼光武興炎之功再造巨唐削平新)¶
　　(室厯數允集神器知歸皆由公叶和元勲光輔洪/業是知取威定霸崇文教以興隆安上治民修理)¶
　　(容而鎮靜足以神交旦奭事牟平參力致大同宜/亨廣運以之首揚紅斾式遏錦川古有遺機待乎)¶
　　(作者公鎮臨之始年運興之四載也嵗在丙戌春/正月十有一日㐲鉞而至無何期月逆師康延孝)¶
　　(自普安竊兵版亂矯詔窺覦犯我鹿頭營於雒縣/勢将率衆必冦近郊公曰清野待敵於民何罪堅)¶
　　(壁而守謂我無謀况城雖大而弗嚴隍已平而可/歩衆情憂汹公意晏如飛羽檄以㑹兵伐林木而)¶
<pb:KR2k0052_WYG_040-187a>¶
　　(立柵森然棨㦸密爾横簫環以深溝屹如斷岸五/日之内四面尋周民一其心士百其勇於是精選)¶
　　(将領分部熊羆電激妖巢火熏狡窟一鼓而元兇/&KR0148;䘮載攻而同惡疲頽擒鄧艾於轞中斬龎涓於)¶
　　(樹下長蛇碎首封豕析骸獻㨗功於王廷掃逋穢/於侯甸一除牙孽大定疆陲公於是提振紀綱恢)¶
　　(𢎞典法六條已正七德兼修言出令行家至日見/未幾先皇厭世今上纂圖聖政維新睿思求舊不)¶
　　(改山河之寄永繄社稷之臣一年而加珥貂再除/而昇掌武将軍幕下列虎豹之𤓰牙丞相府中集)¶
　　(鴻鵠之腹背猶且爵盈而不飲肴乾而不食診療/生靈討論獄訟固以忠為令德孝出因心力奉國)¶
　　(家勤修職貢琛賮縈紆於劔棧包茅旁午於玉京/史不絶書府無虛月閲其庭實標出羣芳推晋文)¶
　　(尊奨之誠紹齊桓糾合之業天子得以居南面之/貴銷西顧之憂萬里長城岋然存矣公一旦謂諸)¶
<pb:KR2k0052_WYG_040-187b>¶
　　(將吏曰夫華陽舊國宇内奥區地稱陸海之珍民/有沃野之利郭郭則樓臺疊映珠碧鱗輝江山則)¶
　　(襟帶牽連物華秀麗閭閻棊布鄽陌駢羅不戒嚴/陴是輕武備耳亂臣賊子何嘗不窺南詔西羌曽)¶
　　(聞入冦将沮豺狼之意須營羊馬之城吾已揣之/衆宜叶力封章上奏揆日量工分界繩基辨方畫)¶
　　(地百城酋壯呼之響答以雲來十萬貔貅令之風/行以霧集杵聲雷震版級雲排王猛鬻畚於城隅)¶
　　(傳説飛鍬於巖下公閒日巡撫役者忘疲周給米/鹽均頒牢酒如般五丁之力纔踰三旬而成克就)¶
　　(厥功不&KR1477;於素逺而望也象衆山之迤邐俯而瞰/也若峭壁之斗懸掘大壕以連延増長隄而固䕶)¶
　　(鷙鳥摶兮可越武夫勇兮莫干摩壘者諒之摧心/守陴者由之示暇舊城崢嶸而後竦新城崨嶫以)¶
　　(前蹲重門開而洞深危樓互而翼展至若八月之/江澄寒碧七星之橋架晴虹偉乎津梁成兹壯麗)¶
<pb:KR2k0052_WYG_040-188a>¶
　　(公以羅城雖設智有所虧重築大敵鎮於四角嶔/岑掛兔㟮屼栖烏儼樓櫓於泬寥懸刁斗於天表)¶
　　(其東南也直分象耳&KR0158;眺峨睂雲霞斂吳楚之天/烟水送黔䕫之棹其西南也旁連玉壘平視金隄)¶
　　(宵瞻火井之光曉望雪峯之彩其東北也樹遥雲/頂氣鬱金堂雨收而壘嶂屏新靄薄而重巒畫暗)¶
　　(其西北也襟袖廣漢肘腋天彭魚龍躍萬嵗之池/鸞鶴舞陽平之化其或碧鷄啼曉金馬嘶風擁旄)¶
　　(㦸以登臨覩山川之形勝有以見公心同軒鏡竄/讋鬼神手秉漢鈞錙銖造化能於昭代樹此豐功)¶
　　(鄙金甌為漏巵小鐡甕為几器其興也已當農隙/其罷也不害蠶時帝㫖咨嗟王綸奬錄詔書勅知)¶
　　(祥省所奏重修葺當府城池已取十二月一日興/功事具悉鄉寵分玉節榮鎮錦城守富貴以無疆)¶
　　(慕功名於不朽特峻金湯之固以威蠻貊之邦况/屬年豐復當農隙既暫勞而永逸尤預備於不虞)¶
<pb:KR2k0052_WYG_040-188b>¶
　　(益見廟謀允符朝寄省閲陳奏嘉嘆殊深公猶歸/善於君讓功於下諸軍馬步軍都指揮使光祿大)¶
　　(夫檢校太保守彭州刺史上柱國李仁罕左廂馬/歩軍都指揮使金紫光祿大夫檢校司空守漢州)¶
　　(刺史上柱國趙廷隱右廂馬歩軍都指揮使金紫/光祿大夫檢校司空守簡州刺史上柱國張知業)¶
　　(等家傳義烈世襲丕勲托弓而霹靂聲乾揮劔而/魚麗陣破曹景宗鼻頭火出薛孤延髭尾烟生英)¶
　　(毅無儔智謀咸博左都押衙金紫光祿大夫檢校/司空守蜀州刺史上柱國潘在迎等或鼎鐘盛族)¶
　　(或書劔名門佩鞬執弭以從戎憑軾搴帷而至理/至於華皓不墜忠勞是能領袖雄藩表儀㑹府而)¶
　　(皆躬臨卒列統攝庶工無揚干之亂行絶趙羅之/辭役眀興晦息日就月將巨績告終羣才叶贊自)¶
　　(天成二年丁亥嵗十二月一日起工版築至三年/正月八日畢手公再飛章上奏詔曰勅知祥省所)¶
<pb:KR2k0052_WYG_040-189a>¶
　　(奏修治城壕畢功事具悉百堵皆興四旬而畢亙/羅城而雲矗引錦水以環流外禦蠻夷中權帷幄)¶
　　(公家之事相業可觀備覽奏陳殊甚嘉奬於以表/綸綍褒揚之寵知朝廷倚注之恩其新城周圍凡)¶
　　(四十二里竦一丈七尺基濶二丈二尺其上濶一/丈七尺别築陴四尺鑿壕一重其深淺濶狹隨其)¶
　　(地勢自卸版日構覆城白露舍四千九百五十七/間内門樓九所計五十四間至三月二十五日停)¶
　　(運斧斤其版築採造軍民共役三百九十八萬上/其執事糇糧及役罷賞賚斗支秤給緡貫囊裝其)¶
　　(數凡費一百二十萬其諸將大校出良駒於皂棧/解重帶於腰圍選其纖柔釋其好玩曽無顧愛一)¶
　　(以頒酬其縣大夫及寮佐以下或賞之器帛或給/以緡錢咸有等差不無均普公即奢從儉節事省)¶
　　(財馬如羊而不入私門金如粟而不藏私橐悉肆/公家之利盡充工事之資圖有謂之功非無度之)¶
<pb:KR2k0052_WYG_040-189b>¶
　　(費也公誠欲為而不載朴而無文衆意未然牆進/固請四民喧闐於衙閫萬口號沸於堦墀父老曰)¶
　　(公侯政洽神明慈如父母前年定延孝之亂今嵗/防蠻蜑之虞盡力城隍務安井邑遂使我等保家)¶
　　(庇族養老寜沖如是者功徳在民憂勤報國安可/不敘述休烈雕篆貞珉豈不美歟何容辭也公謂)¶
　　(諸賓佐曰抑聞乘人之約義士猶或不為貪天之/功智者宜然不取所修邊備式耀國威將欲罄臣)¶
　　(節於一時彰帝猷於萬古殊非己力難遏人情誰/當游夏之才請紀見聞之事昊相門牢落堂構蕭)¶
　　(條翁歸文武之材明時待間茍息忠貞之志暗室/不欺寐酣而白鳳昻藏染翰而墨龍夭矯嗟乎鄧)¶
　　(禹秉鈞之嵗雖慶承家陸機赴洛之年不堪觀國/空餘壯節退卜良知驅車幸返於故園提筆謬登)¶
　　(於華館金臺玉帳敢差俊彥之肩緑水紅蓮獲繼/鵷鸞之踵酷慚薄技莫贊雄猷杜征南以矜大平)¶
<pb:KR2k0052_WYG_040-190a>¶
　　(吴沈碑漢水竇車騎以章明出塞勒碣燕山猶能/炳著簡書發撝功業寧偕巨制永固坤維尚乏黄)¶
　　(絹之辭孰拂白圭之玷受恩稟命紀事表/年巍巍乎不騫不崩何患於為陵為谷)¶
　¶
　¶
　¶
　¶
　¶
　¶
<pb:KR2k0052_WYG_040-190b>¶
　¶
　¶
　¶
　¶
　¶
　¶
　¶
　四川通志卷四十¶
