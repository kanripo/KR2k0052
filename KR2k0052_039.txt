# -*- mode: mandoku-view; -*-
#+TITLE: 四川通志
#+DATE: 2015-08-24 22:42:51.536193
#+PROPERTY: ID KR2k0052
#+PROPERTY: BASEEDITION WYG    
#+PROPERTY: JUAN 卷三十九
<pb:KR2k0052_WYG_039-1a>¶
　欽定四庫全書¶
　　四川通志卷三十九¶
　　藝文¶
　　　粤自猗南寄咏江渚興歌蜀之藝文所由肇也嗣¶
　　　是漢有馬揚之賦唐有陳李之詩宋有三蘇之詩¶
　　　文論策類皆表儀百代為舉世所宗仰亦云盛矣¶
　　　他若異地之賢宦游寄跡如武侯二表為伊訓説¶
　　　命之遺杜甫詩篇亦雅頌風騷之亞而歴代諸名¶
<pb:KR2k0052_WYG_039-1b>¶
　　　人彬彬蔚起可存實多至我¶
　　朝則巍巍¶
　宸翰既如日月經天而名公鉅卿所撰述者亦復炳炳¶
　　　烺烺羽翼經傳蓋所謂鼓吹休明者此其選歟作¶
　　　藝文志¶
　御製¶
聖祖仁皇帝御製瀘定橋碑記¶
　蜀自成都行七百餘里至建昌道屬之化林營化林所¶
<pb:KR2k0052_WYG_039-2a>¶
隷曰沈村曰烹壩曰子牛皆瀘河舊渡口而入打箭爐¶
所經之道也考水經注瀘水源出曲羅而未明指何地¶
按圖誌大渡河水即瀘水也大渡河水源出吐蕃匯番¶
境諸水至魚通河而合流入内地則瀘水所從來逺矣¶
打箭爐未詳所始蜀人傳漢諸葛武鄉侯亮鑄軍器於¶
此故名元設長河西宣慰等司明因之凡藏番入貢及¶
市茶者皆取道焉自明末蜀被冦亂番人竊踞西爐迄¶
本朝猶阻聲教頃者黠番肆虐戕害我明正土官侵偪¶
<pb:KR2k0052_WYG_039-2b>¶
河東地罪不容逭康熙三十九年各遣發師旅三路徂¶
征四十年春師入克之土壤千里悉𨽻版圖鍋莊木鴉¶
萬二千餘戸接踵歸附西爐之道遂通顧入爐必經瀘¶
水而渡瀘向無橋梁巡撫能泰奏言瀘河三渡口高崖¶
夾峙一水中流雷犇矢激不可施舟楫行人援索懸渡¶
險莫甚焉兹偕提臣岳昇龍相度形勢距化林營八十¶
餘里山址坦平地名安樂擬即其處彷鐵索橋規制建¶
橋以便行旅朕嘉其意詔從所請於是鳩工構造橋東¶
<pb:KR2k0052_WYG_039-3a>¶
　西長三十一丈一尺寛九尺施索九條索之長視橋身¶
　餘八丈而贏覆版木於上而又翼以扶欄鎮以梁柱皆¶
　鎔鐵以庀事橋成凡命使之往來郵傳之絡繹軍民商¶
　賈之車徒負載咸得安驅疾馳而不致病於跋涉繪圖¶
　來上深愜朕懐爰賜橋名曰瀘定任事著勞諸臣并優¶
　詔奬敘仍申命設兵戍守夫事無大小期於利民功無¶
　難易貴於經久今既肇建兹舉俾去危而即安繼自今¶
　嵗時繕修協力維䕶皆官斯土者責也尚永保勿壞以¶
<pb:KR2k0052_WYG_039-3b>¶
　為斯民貽無窮之利是為記¶
御製平定西藏碑文¶
　昔者¶
太宗文皇帝之崇徳七年班禪額爾徳尼達賴喇嘛固始¶
　汗謂東土有聖人出特遣使自人跡不至之區經讎敵¶
　之國閱數年始達盛京至今八十載同行善事俱為施¶
　主頗極安寧後達賴喇嘛之殁第巴隠匿不奏者十有¶
　六年任意妄行拉藏滅之復興其法因而允從拉藏苦¶
<pb:KR2k0052_WYG_039-4a>¶
苦腦兒羣衆公同之請中間策妄阿喇蒲坦妄生事端¶
動準噶爾之衆肆行奸詐滅壊達賴喇嘛并廢第五輩¶
達賴之塔辱衊班禪毁壊寺廟殺戮喇嘛名為興法而¶
實滅之且欲竊據圖伯特國朕以其所為非法爰命皇¶
子為大將軍王又遣朕子孫等調撥滿洲䝉古緑旗兵¶
各數萬歴烟瘴之地士馬安然而至賊衆三次乗夜盜¶
營我兵奮勇擊殺賊皆喪膽逺遁一矢不發平定西藏¶
振興法教賜今虎必爾汗冊印封為第六輩達賴喇嘛¶
<pb:KR2k0052_WYG_039-4b>¶
安置禪榻撫綏圖伯特僧俗人衆各復生業於是文武¶
臣工咸謂王師西討歴瘴癘險逺之區曽未半載輒建¶
殊勲實從古所未有而諸䝉古部落及圖伯特酋長亦¶
合詞奏曰皇帝勇畧神武超越往代天兵所臨邪魔掃¶
蕩復興蒙古向所尊奉法教坎麻藏衞等部人衆咸得¶
拔離湯火樂土安居如此盛徳大業非臣下頌揚所能¶
宣罄請賜御製碑文鐫勒招提以垂永久朕以何功焉¶
而羣衆勤請不已爰紀斯文立石西藏俾中外知達賴¶
<pb:KR2k0052_WYG_039-5a>¶
　喇嘛等三朝恭順之誠諸部落累世崇奉法教之意朕¶
　之此舉所以除逆撫順綏衆興教云爾¶
　　　康熙四十一年嵗次壬午十二月朔日¶
皇帝勅命御前頭等侍衞海青伍格朝峩眉山隨齎¶
御賜扁聨詩章經卷散給成都府屬¶
　　　昭覺寺僧臣徹綱祗領¶
御賜扁額¶
　法界清嚴¶
<pb:KR2k0052_WYG_039-5b>¶
御賜詩章¶
　入門不見寺十里聽松風香氣飄金界清隂帶碧空霜¶
　皮僧臘老天籟梵聲通咫尺蓬萊樹春光共鬱葱¶
御賜金字心經一部墨刻藥師經一部¶
　　　䕶國菴僧(臣/)超密祗領¶
御賜扁額¶
　蓮界¶
御賜墨刻金剛經一部¶
<pb:KR2k0052_WYG_039-6a>¶
　　　文殊院僧(臣/)宏法祗領¶
御賜扁額¶
　空林¶
御賜詩章¶
　人皆趨世出世者誰人皆遺世世誰為之爰有大士處¶
　此兩間非濁非清非律非禪惟是海月都師之式庶復¶
　見之衆縛自脱我夢西湖天宫化成見兩天竺宛如生¶
　平雲波月滿遺像在此誰其贊之惟東坡子臨米芾¶
<pb:KR2k0052_WYG_039-6b>¶
御賜墨刻金剛經一部藥師經一部¶
　　　二仙菴道人(臣/)陳清覺祗領¶
御賜扁額¶
　丹臺碧洞¶
御賜詩章¶
　赤龍黒虎各西東四象交加戊巳中復姤自兹能運用¶
　金丹誰道不成功¶
　　　峩眉山伏虎寺僧(臣/)祗領¶
<pb:KR2k0052_WYG_039-7a>¶
御賜扁額¶
　離垢園¶
御賜詩章¶
　宿世身金粟初因社白蓮瞻依神八萬接引佛三千果¶
　結菩提樹池分阿耨泉無生能自悟雨似散花天¶
御賜金字心經一部金剛經一部藥師經一部又祗領¶
御賜扁額¶
　善覺寺¶
<pb:KR2k0052_WYG_039-7b>¶
御賜對聨¶
　到處花為雨行時杖出泉¶
御賜詩章¶
　名山越遍未到天涯願得真印勤修離家雷音雖拜那¶
　見拈花知此無益再遊中華八旬老耄行履不斜言語¶
　忠厚一宇弗遮觀爾樸誠朕意甚嘉峩眉嵂崪直逼雲¶
　霞明心見性壽守毋譁¶
御賜金剛經一部¶
<pb:KR2k0052_WYG_039-8a>¶
　　　大峩眉僧(臣/)祗領¶
御賜對聨¶
　洗鉢泉初暖焚香曉更清¶
御賜金剛經一部¶
　　　洪春坪僧(臣/)祗領¶
御賜扁額¶
　忘塵慮¶
御賜對聨¶
<pb:KR2k0052_WYG_039-8b>¶
　錫飛常近鶴桮渡不驚鷗¶
御賜金剛經一部藥師經一部¶
　　　白龍洞僧(臣/)祗領¶
御賜對聨¶
　掛衲雲林靜翻經石榻涼¶
御賜金剛經一部¶
　　　毘盧殿僧(臣/)祗領¶
御賜詩章¶
<pb:KR2k0052_WYG_039-9a>¶
　釣艇去悠悠烟波春復秋惟將一點火何處宿蘆洲¶
御賜金剛經一部藥師經一部¶
　　　雷洞坪僧(臣/)祗領¶
御賜扁額¶
　靈覺¶
御賜金剛經一部¶
　　　藏經閣僧(臣/)祗領¶
御賜扁額¶
<pb:KR2k0052_WYG_039-9b>¶
　玉毫光¶
御賜對聨¶
　絶頂來還晩寒窻睡達明¶
御賜金剛經一部又祗領¶
御賜扁額¶
　野雲¶
御賜詩章¶
　何所問津梁行行到上方天香飄廣殿山氣宿空廊石¶
<pb:KR2k0052_WYG_039-10a>¶
　潄泉聲細林穿鳥路長疎鐘沈片雨坐覺俗情忘¶
　　　又祗領¶
御賜扁額¶
　臥雲菴¶
御賜金剛經一部藥師經一部心經一部¶
　　　光相寺僧(臣/)祗領¶
御賜扁額¶
　慈燈普照¶
<pb:KR2k0052_WYG_039-10b>¶
　　　康熙四十二年¶
御賜江瀆廟扁額¶
　涵濡萬物¶
　　　康熙四十八年¶
御賜江瀆廟扁額¶
　永奠大川¶
　　　雍正九年¶
御製惠逺廟碑文¶
<pb:KR2k0052_WYG_039-11a>¶
　我國家受¶
天眷命撫御寰瀛光被四表莫不尊親¶
太宗文皇帝崇徳七年班禪額爾徳尼達賴喇嘛知東土¶
　有聖人遣使通欵路涉萬里時經數載始達盛京逮¶
世祖章皇帝時遂親至京師朝覲備䝉¶
恩眷後以策妄阿喇蒲坦肆惡逞奸殘蹂西藏¶
皇考聖祖仁皇帝特遣大師計日平定撫綏人衆各復生¶
　業賜今虎必爾汗冊印封號安置禪榻重興黄教用以¶
<pb:KR2k0052_WYG_039-11b>¶
　慰番衆皈依佛法之誠並酬班禪達賴喇嘛累世恭順¶
　之悃也朕御極以來加意䕶持俾安淨土因思古今之¶
　有佛教特以勸善懲惡濟人覺世為本黄教之傳所以¶
　推廣佛經之㫖也演教之地愈多則佛法之流布愈廣¶
　而番夷之嚮善者益衆西藏既有班禪額爾徳尼而近¶
　邊之番夷離藏遼逺皆有皈依佛法之心因思川省打¶
　箭爐之外有地曰噶達昔年達賴喇嘛曽駐錫於此爰¶
　相度川原創建廟宇發帑金數十萬兩遣官董司工役¶
<pb:KR2k0052_WYG_039-12a>¶
　依西方白賴本佛廟之圖式凡為殿堂樓房一千餘間¶
　又為平房四百間賜額曰惠逺丹艧輝煌器用充備置¶
　兵以衞之達賴喇嘛來登禪榻率諸徒衆咸就新居諸¶
　番耆幼踴躍欣喜使臣奏言彼土早寒自造寺以來氣¶
　候和暖深秋未凍則知兹寺之建人神胥慶山川著靈¶
　朕所以仰體¶
皇考厚酬達賴喇嘛累世恭順之忱且以廣布黄教宣講¶
　經典使番夷僧俗崇法慕義億萬斯年永躋仁壽之域¶
<pb:KR2k0052_WYG_039-12b>¶
　則以佐助王化實有裨益是用紀文豐碑以昭示久逺¶
　焉¶
　　歴代御製¶
　　蜀漢昭烈帝即位告天文(漢有天下厯數無疆曹操/阻兵戮殺主后子丕載其)¶
　　　(凶逆竊居神器羣臣將士以為社稷墮廢備宜修/之嗣武二祖恭行天罰詢於庶外遐方君長僉曰)¶
　　　(天命不可以不答祖業不可以久替四海不可以/無王率土式望在備一人備畏天明命又懼漢室)¶
　　　(將湮於地謹擇元日與百僚登壇受皇帝璽綬修/燔瘞告類於天神惟神嚮祚於漢家永綏四海)¶
　　唐明皇祭江瀆文(惟神包總大川朝宗於海功昭潤/化徳表靈長今因夏首用率常典)¶
<pb:KR2k0052_WYG_039-13a>¶
　　(敬以玉帛犧牲粢/盛庶品明薦於神)¶
　宋哲宗除范純仁左僕射制勅(朕惟朝廷之盛衰常/以輔相為輕重若根)¶
　　(本强固則精神折衝故蒍吕臣奉已而不在民則/晉文無復憂色汲長孺直諌而守死節則淮南為)¶
　　(之寢謀朕思得其人付之以政使天下聞風而心/服則人主無為而日尊咨爾在廷咸聴朕命中大)¶
　　(夫同知樞密院事上柱國高平郡開國伯食邑九/百戸實封二百戸賜紫金魚袋范純仁器逺任重)¶
　　(才周識明進如孟子之敬王退若蕭生之憂國朕/覽觀仁祖之遺跡永懐慶厯之元臣强諫不忘喜)¶
　　(臧孫之有後我心是似命召虎以來宣雖兵政之/與聞疑逺猷之未究坐論西省進貳文昌増秩益)¶
　　(封兼隆異數於戲時難得而易失民難安而易危/予欲守在四方以汝為偃兵之姚宋予欲藏於百)¶
<pb:KR2k0052_WYG_039-13b>¶
　　(姓以汝為息民之蕭曹勉思古人以稱朕意可特/授太中大夫守尚書右僕射兼中書侍郎進封高)¶
　　(平郡開國公加食邑七百/戸實封三百戸餘如故)¶
　　孝宗御製蘇軾贊(并序之成一代之文章必能立/天下  大節立天下之大節非)¶
　　(其氣足以高天下者未之能焉孔子曰臨大節而/不可奪君子人歟孟子曰我善養吾浩然之氣以)¶
　　(直養而無害則塞乎天地之間蓋存之於身謂之/氣見之於事謂之節節也氣也合而言之道也以)¶
　　(是成義剛而無餒故能參天地之化關盛衰之運/不然則雕蟲篆刻童子之事耳烏足與論一代之)¶
　　(文章哉故贈太師諡文忠蘇軾忠言讜論立朝大/節一時廷臣無出其右負其豪氣志在行其所學)¶
　　(放浪嶺海文不少衰力斡造化元氣淋漓窮理盡/性實通天人山川風雲草木花實品彚萬狀可喜)¶
<pb:KR2k0052_WYG_039-14a>¶
　　(可愕有感於中一寓之於文雄視百代自作一家/渾涵光芒至是而大成矣朕萬幾餘暇抽繹詩書)¶
　　(他人之文或得或失多所取舍至於軾所著讀之/終日亹亹忘倦常寘左右以為矜式信可謂一代)¶
　　(文章之宗也歟乃作贊曰維古文章言必已出綴/詞緝句文之蟊賊手抉雲漢斡造化機氣高天下)¶
　　(乃克為之猗嗟若人冠冕百代忠言讜論不顧身/害凜凜大節見於立朝放浪嶺海侣於漁樵嵗晚)¶
　　(歸來其文益偉波瀾老成無所附麗昭晰無疑優/游有餘跨唐越漢自我師模賈馬豪奇韓栁雄健)¶
　　(前哲典刑未足多羨敬想高風恨不同時掩卷三/嘆播以聲詩乾道九年閏正月選徳殿書賜蘇嶠)¶
　明仁宗賜少師吏部尚書蹇義勅(曩朕監國之時卿/以先朝舊臣擢兼)¶
　　(詹事日侍左右時肇建兩京政務方殷隨事籌畫/適中惟難卿以善翊君以義徇國勞心焦思不恤)¶
<pb:KR2k0052_WYG_039-14b>¶
　　(身家載歴艱虞未嘗有咨嗟之意及朕嗣承大統/贊襄治理用濟斯民喻朕於道不懈益恭二十餘)¶
　　(年夷險一節朕篤不忘兹以巳意創製蹇忠貞印/一枚賜卿用藏於家傳之後世俾爾子孫知前人)¶
　　(顯榮於國者良不易致宜加保守朕之子孫亦知/卿弼予於艱體朕愛卿之心以保爾子孫庶幾上)¶
　　(下相安與國咸休書曰惟后非賢不乂惟賢非后/不食自古君臣相遇難矣哉往績維茂永終是圖)¶
　　(故/勅)¶
　　宣宗元年遣永康侯徐安致祭江瀆文(大江之流/神發其源)¶
　　(利濟之功民務永賴兹予嗣承大/統謹用祭告惟神昭格惠我邦家)¶
　詩¶
<pb:KR2k0052_WYG_039-15a>¶
　漢古辭蠶叢國詩(川崖惟平其稼多黍㫖酒嘉穀可/以養父野惟阜丘彼稷多有嘉穀)¶
　　(㫖酒可以養母既惟月孟春獺祭彼崖永言孝思/享祀孔嘉彼黍  潔彼儀惟澤蒸命良辰祖考來)¶
　　(格惟日月明明亦惟其夕誰能長生不朽難/獲  徳實寶富貴何常我思古人令問令望)¶
　　灌令歌(崔瑗為灌令開溝耕田民賴其利歌曰天/降神明君錫我慈仁父臨民布徳澤恩惠)¶
　　(施以序穿溝廣溉/灌抉渠作甘雨)¶
　　豐年歌(漢永建中泰山吳資元約為郡守屢獲豐/年民歌之曰習習晨風動澍雨潤禾苗我)¶
　　(后恤時務我/民以優饒)¶
　　去思歌(吳資遷去民人思慕又歌曰望逺忽不見/惆悵嘗徘徊恩澤實難忘悠悠心永懐)¶
<pb:KR2k0052_WYG_039-15b>¶
　　譙君黄詩(譙君黄仕成哀之世為諌議大夫數進/忠言後違避王莽又不仕公孫述述怒)¶
　　(遣使齎藥酒以懼之君黄嘆曰吾不省藥乎其子/瑛納錢八百萬得免國人作詩曰肅肅清節士執)¶
　　(徳實固貞違惡以/授令没世遺令聲)¶
　　應季先嚴王思詩(巴郡嚴王思為揚州刺史惠愛/在民毎當遷宫士民塞路攀轅)¶
　　(詔遂留之居官十八年卒百姓若喪考妣義崇者/齎錢百萬欲以贍王思家其子徐州刺史不受送)¶
　　(吏義崇不忍持還乃散以為食食行客巴郡太守/汝南應季先善而美之乃作詩曰乗彼西漢潭潭)¶
　　(其淵君子愷悌作民二/親没世遺愛式鏡後人)¶
　　三節婦歌(永初中廣漢漢中羌反虐及巴郡有馬/妙祈妻義王元憒妻姬趙蔓君妻華夙)¶
<pb:KR2k0052_WYG_039-16a>¶
　　(喪夫執共姜之節守一醮之禮號曰三貞遭亂兵/迫匿懼其拘辱三人同時自沈於西漢水而死有)¶
　　(黄鳥鳴其亡處徘徊焉國人傷之乃作詩曰關關/黄鳥爰集於樹窈窕淑女是繡是黼惟彼繡黼其)¶
　　(心匪石嗟爾臨/川邈不可獲)¶
　　古辭白頭吟與櫂歌同調(五解皚如山上雪皎若/雲間月聞君有兩意故)¶
　　(來相決絶平生共城中何嘗斗酒㑹今日斗酒㑹/明旦溝水頭蹀躞御溝水溝水東西流郭東亦有)¶
　　(樵郭西亦有樵兩樵相推與無親為誰嬌凄凄重/凄凄嫁娶不須啼願得一心人白頭不相離竹竿)¶
　　(何嫋嫋魚尾何離簁男兒欲相知何用錢刀為䶘/如馬噉萁川上高士嬉今日相對樂延年萬嵗期)¶
　　峽中行者歌(宜都山川記云峽中猿鳴至清山谷/傳響泠泠不絶行者歌之曰巴東三)¶
<pb:KR2k0052_WYG_039-16b>¶
　　(峽巫峽長猿鳴三聲淚沾裳巴東/三峽猿鳴悲猿鳴三聲淚沾衣)¶
　　黄牛歌(朝發黄牛暮宿黄牛/三朝三暮黄牛如故)¶
　　淫豫歌(李膺益州記云灩澦堆夏水漲没數十丈/其狀如馬舟人不敢進故曰灩澦又曰猶)¶
　　(豫言舟子取途不決水脈故猶豫也樂府作淫豫/坤元録作冘豫南史云淫豫大如襆瞿塘不可觸)¶
　　(樂府云淫豫大如馬瞿塘不可下類要云淫豫/大如鼈瞿塘行舟絶淫豫大如龜瞿塘不可窺)¶
　　水經注灩澦歌(灘頭白浡堅相持/倐忽淪没别無期)¶
　　先民謡(岷阜之山江出其腹帝以㑹昌神以建福/大饑不饑蜀有蹲鴟大旱不亂蜀有廣漢)¶
　　巴郡謡(漢安帝時巴郡太守連失道其國人諷之/曰明明上天下土是觀帝選元后永定民)¶
<pb:KR2k0052_WYG_039-17a>¶
　　(安孰不可念禍福由人/願君奉詔惟徳日親)¶
　　廉叔度歌(後漢書曰廉范字叔度建初中為蜀郡/太守成都民物豐衍邑宇逼側舊制禁)¶
　　(民夜作以防火災而更相隠蔽燒者日屬范乃毁/削先令但嚴使儲水而已百姓以為便乃歌之曰)¶
　　(廉叔度來何暮不禁火/民安作昔無襦今五袴)¶
　　灩澦歌(孝子傳庾子輿扶父柩過瞿塘六月水泛/子輿禱而遂平既過泛溢如故人歌之曰)¶
　　(灩澦如牛本不通/瞿塘水退為庾公)¶
　晉張載登成都白兔樓詩(重城結曲阿飛宇起層樓/累棟出雲表嶢嶭臨太虛)¶
　　(高軒啓朱扉迴望暢八隅西瞻岷山嶺嵳峩似荆/巫蹲䲭蔽地生原隰殖嘉蔬雖遇堯湯世民食恒)¶
<pb:KR2k0052_WYG_039-17b>¶
　　(有餘鬱鬱小城中岌岌百族居街衒紛綺錯高甍/夾長衢藉問揚子舍相見長卿廬程卓累千金慆)¶
　　(奢擬五侯門有連騎客翠帶腰吳鈎鼎食隨時進/百和妙且殊披林採秋橘臨江釣春魚黒子過龍)¶
　　(醢菓饌踰蟹蝑芳茶冠六清溢味/播九區人生苟安樂兹土聊可娛)¶
　梁簡文帝蜀道難詩(巫山七百里巴水三回曲/笛聲下復高猿啼㫁還續)¶
　陳隂鏗蜀道難詩(王尊奉漢朝靈關不憚遥高岷長/有雪隂棧屢經燒輪摧九折路騎)¶
　　(阻七星橋蜀道如/此險功名詎可要)¶
　隋僧智𤣥遊三學山詩(秀嶺接重烟嶔岑上半天絶/巖低更舉危峯㫁復連側石)¶
　　(傾斜澗迴流瀉曲泉野紅知草凍春來鳥自傳異/錦無機織猿鳴詎假弦葉密風難度枝疎影易穿)¶
<pb:KR2k0052_WYG_039-18a>¶
　　(抱裘依澗沼策杖戲荒田游心青漢表/置想白雲邊榮名非我願息意且蕭然)¶
　唐王勃遊梵宇三學寺詩(香閣披青磴琱臺控紫岑/葉齊山路狹花積野壇深)¶
　　(蘿幌棲禪影松門聽梵音/遽忻陪妙躅延賞滌煩襟)¶
　　𤣥武山聖泉詩并序(𤣥武山有聖泉焉浸淫歴數/千百年乗巖泌湧接磴分流)¶
　　(下瞰長江沙堤石崖咸古人遺迹也兹乃青蘋緑/菱紫苔蒼蘚遂使江湖思逺寤寐寄託既而崇巒)¶
　　(左峙石壑前縈丹崿萬尋碧潭千頃松風唱響竹/露熏空瀟瀟乎人間之難遇也方欲以林壑為天)¶
　　(屬琴罇為日用嗟乎古今同逝方深川上之悲少/長偕遊且盡山隂之樂盍題芳什共寫高情詩得)¶
　　(泉字詩云披襟乗石磴列籍俯深泉蘭氣薰山酌/松聲韻野絃影飄垂葉外香度落花前興洽林塘)¶
<pb:KR2k0052_WYG_039-18b>¶
　　(晚重巖/起夕烟)¶
　　陳子昂白帝懐古詩(日落滄江晚停橈問土風城/臨巴子國苔没漢王宫荒服)¶
　　(猶周甸深山尚禹功巖懸青壁㫁地險碧流通古/木生雲際歸帆出霧中川途去無限客思坐何窮)¶
　　劉希夷巫山詩(巫山幽隂地神女艷陽年襄王伺/容色落日望悠然歸來高堂夜金)¶
　　(釭焰青烟頽想卧瑶席夢魂何翩翩揺落殊未已/榮華倐阻遷愁思瀟湘浦悲涼雲夢田猿啼秋風)¶
　　(夜雁飛明月天巴歌/不可聽聽此益潺湲)¶
　　張九齡巫山高詩(巫山與天近烟景常青熒此中/楚王夢夢得神女靈神女去已)¶
　　(久白雲空㝠㝠惟有/巴猿嘯哀音不可聽)¶
<pb:KR2k0052_WYG_039-19a>¶
　　蘇頲武擔山寺詩(武擔獨蒼然墳山下至泉鼈靈/時共盡龍女事同遷松柏銜哀)¶
　　(處幡花種福田詎知/留鏡石長與法輪圓)¶
　　利州兆佛龕前重於去嵗題處作(重巖載清美分/塔起層標蜀守)¶
　　(經塗處巴人作禮朝地凝三界出空見六塵銷臥/石鋪蒼蘚行藤覆緑條嵗年書有記非為學題橋)¶
　　王維曉行巴峽詩(際曉投巴峽餘春憶帝京晴江/一女浣朝日衆雞鳴水國舟中)¶
　　(市山橘樹杪行登高萬井出眺迥二流明人作/殊方語鶯為舊國聲賴多山水趣稍解别離情)¶
　　鷰子龕禪師詩(山中鷰子龕路劇羊腸惡裂地競/盤屈插天多峭崿漆泉吼而噴怪)¶
　　(石看欲落伯禹訪未知五丁愁不鑿上人無生緣/生長居紫閣六時自槌磬一飲尚帶索種田燒白)¶
<pb:KR2k0052_WYG_039-19b>¶
　　(雲斫漆響丹壑行隨拾栗猿歸對巢松鶴時許山/神請偶逢洞仙博救世多慈悲即心無行作周南)¶
　　(倦積阻蜀物多淹泊巖腹自旁穿澗脣時外拓橋/因倒樹架柵值垂藤縳鳥道悉已平龍宫為之涸)¶
　　(跳波誰揭厲絶壁免捫摸山木日隂隂/結跏歸舊林一向石門裏任君春草深)¶
　　高適同羣公秋登琴臺詩(古跡使人感琴臺空寂/寥靜然顧遺塵千載似)¶
　　(昨朝臨眺自兹始羣賢久相邀徳與形神高孰如/天地遥四時何倐忽六月鳴秋蜩萬象歸白帝百)¶
　　(川横赤霄猶是對夏伏幾時有涼颷燕雀滿簷楹/鴻鵠摶扶揺物性各自得我心在漁樵兀然還復)¶
　　(醉尚握/罇中瓢)¶
　　喬知之巫山高詩(巫山十二峯參差互隠見潯陽/幾千里周覽忽已遍想像神女)¶
<pb:KR2k0052_WYG_039-20a>¶
　　(姿摘芳共珍薦楚雲何逶迤紅樹日葱蒨楚雲/浸湘源紅樹㫁金門郢路不可見況復夜聞猿)¶
　　閭丘均臨水亭詩(高館基層山微幕生花草傍對/野邨樹下臨車馬道清朗悟心)¶
　　(術幽&KR1839;備瞻討迴合峯隱雲聯綿渚縈島氣似/滄洲勝風為青春好相及盛年時無令嘆衰老)¶
　　張文琮蜀道難詩(梁山鎮地險積石阻雲端深谷/下寥廓層巖上鬱盤飛梁架絶)¶
　　(嶺棧道接危巒攬轡/獨長息方知斯路難)¶
　　蕭遘成都詩(月曉已聞花市合江平偏見竹&KR1097;多/好教載取芳菲樹剰照岷天瑟瑟波)¶
　　褚亮賦得蜀都詩(列宿光輿井分土跨梁岷沈犀/對江浦駟馬入城闉英圖多霸)¶
　　(跡歴選有名臣連騎簪纓滿含章/詞賦新得上僊槎路無待訪嚴遵)¶
<pb:KR2k0052_WYG_039-20b>¶
　　李白撥穀歌(白帝城邊足風波瞿塘五月誰敢過/荆州麥熟繭成蛾繰絲憶君頭緒多)¶
　　(撥穀飛鳴/奈若何)¶
　　黄牛歌(巫峽夾青天巴水流若兹巴水急可盡青/天無到時三朝上黄牛三暮行太遲三朝)¶
　　(又三暮不/覺鬢成絲)¶
　　蜀道難(噫吁&KR1077;危乎高哉蜀道之難難於上青天/蠶叢及魚鳧開國何茫然爾來四萬八千)¶
　　(嵗不與秦塞通人烟西當太白有鳥道可以横絶/峩眉巔地崩山摧壯士死然後天梯石棧相鈎連)¶
　　(上有六龍迴日之高標下有衝波逆折之回川黄/鵠之飛尚不得過猿猱欲度愁攀緣青泥何盤盤)¶
　　(百步九折縈嵓巒捫參歴井仰脅息以手撫膺坐/長嘆問君西遊何時還畏途巉巖不可攀但聞悲)¶
<pb:KR2k0052_WYG_039-21a>¶
　　(鳥號古木雄飛雌從遶林間又聞子規啼夜月愁/空山蜀道之難難於上青天使人聽此彫朱顔連)¶
　　(峯去天不盈尺枯松倒掛倚絶壁飛湍瀑流爭喧/豗砯崖轉石萬壑雷其險也如此嗟爾逺道之人)¶
　　(胡為乎來哉劍閣崢嶸而崔嵬一夫當關萬夫莫/開所守或匪親化為狼與豺朝避猛虎夕避長蛇)¶
　　(磨牙吮血殺人如麻錦城雖云樂不如早還/家蜀道之難難於上青天側身西望長咨嗟)¶
　　詶宇文少府贈桃竹書筒詩(桃竹書筒綺繡文良/工巧妙稱絶羣靈心)¶
　　(圓映三江月彩質疊成五色雲中/藏寶訣峩眉去千里提攜長憶君)¶
　　峩眉山月歌送蜀僧晏入中京(我在巴東三峽時/西看明月憶峩眉)¶
　　(月出峩眉照滄海與人萬里長相隨黄鶴樓前月/華白此中忽見峩眉客峩眉山月還送君風吹西)¶
<pb:KR2k0052_WYG_039-21b>¶
　　(到長安陌長安大道横九天峩眉山月照秦川黄/金獅子承高座白玉麈尾談重𤣥我似浮雲滯吳)¶
　　(越君逢聖主遊丹闕一振高/名滿帝都歸時還弄峩眉月)¶
　　贈僧行融詩(梁有湯惠休常從鮑照遊峩眉史懐/一獨映陳公出卓絶二道人結交鳯)¶
　　(與麟行融亦俊發吾知有英骨海若不隠珠驪龍/吐明月大海乗虛舟隨波任安流賦詩旃檀閣縱)¶
　　(酒鸚鵡洲待我適/東越相攜上白樓)¶
　　自巴東舟行經瞿塘峽登巫山最高峯晩還題壁¶
　　詩(江行幾千里海月十五圓始經瞿塘峽遂步巫/山巔巫山高不窮巴國盡所歴日邊攀垂蘿霞)¶
　　(外倚穹石飛步凌絶頂極目無纖烟却顧失丹壑/仰觀臨青天青天若可捫銀漢去安在望雲知蒼)¶
<pb:KR2k0052_WYG_039-22a>¶
　　(梧記水辨瀛海周遊孤光晚歴覽幽意多積雪照/空谷悲風鳴森柯歸途行欲曛佳趣尚未歇江寒)¶
　　(早啼猿松瞑已吐月月色何悠悠清/猿響啾啾辭山不忍聽揮策還孤舟)¶
　　杜甫成都府詩(翳翳桑榆日照我征衣裳我行山/川異忽在天一方但逢新人民未)¶
　　(卜見故鄉大江東流去遊子日月長層城填華屋/季冬樹木蒼喧然名都㑹吹簫間笙簧信美無與)¶
　　(適側身望川梁鳥雀夜各歸中原杳茫茫初月/出不高衆星尚爭光自古有羈旅我何苦哀傷)¶
　　謁先主廟詩(慘澹風雲㑹乗時各有人力侔分社/稷志屈偃經綸復漢留長策中原仗)¶
　　(老臣雜耕心未已嘔血事酸辛霸氣西南歇雄圖/厯數屯錦江元過楚劒閣復通秦舊俗存祠廟空)¶
　　(山泣鬼神虛簷交鳥道枯木半龍鱗竹送清溪月/苔移玉座春閭閻兒女換歌舞嵗時新絶域歸舟)¶
<pb:KR2k0052_WYG_039-22b>¶
　　(逺荒城繫馬頻如何對揺落況乃久風塵孰與關/張並功臨耿鄧親應天才不小得士契無隣遲暮)¶
　　(堪帷幄飄零且釣緡向/來憂國淚寂寞灑衣巾)¶
　　蜀相詩(丞相祠堂何處尋錦官城外柏森森映堦/碧草自春色隔葉黄鸝空好音三顧頻煩)¶
　　(天下計兩朝開濟老臣心出師/未捷身先死長使英雄淚滿襟)¶
　　嚴武寄題杜二錦江野亭詩(漫向江頭把釣竿懶/眠沙草愛風湍莫倚)¶
　　(善題鸚鵡賦何須不著鵕鸃冠腹中書籍幽時曬/肘後醫方靜處看興發㑹能馳駿馬終須重到使)¶
　　(君/灘)¶
　　田澄成都為客作詩(蜀郡將知逺城南萬里橋衣/縁鄉淚濕貌以客愁銷地富)¶
<pb:KR2k0052_WYG_039-23a>¶
　　(魚為米山芳桂是樵旅/遊惟得酒今日過明朝)¶
　　雍陶蜀城戰後感事詩(蜀國英靈地山重水又回/文章四子盛道路五丁開)¶
　　(詞客題橋去忠臣叱馭來臥龍同駭浪躍馬比浮/埃已道無妖土那知有禍胎蕃兵依漢栁蠻斾指)¶
　　(江梅戰後悲逢血燒餘更見灰空留犀厭怪無復/酒除災嵗積萇𢎞怨春深杜宇哀家貧移未得愁)¶
　　(上望/鄉臺)¶
　　唐求題鄭處士隠居詩(不信最清曠及來愁已空/數點石泉雨一溪霜葉風)¶
　　(業在有山處道成無事中/酌盡一罇酒病夫顔亦紅)¶
　　羊士諤資州宴行營回將詩(几劒盈庭酒滿巵戍/人歸日近𤓰時元戎)¶
<pb:KR2k0052_WYG_039-23b>¶
　　(靜鎮無邊事遣/向營中偃畫旗)¶
　　楊巨源送定法師歸蜀詩(鳯城初日照紅樓禁寺/公卿識惠休詩引棣華)¶
　　(霑一雨經分貝葉向雙流孤猿學定前山夕逺雁/傷離幾地秋空性碧雲無處所約公曽向剡溪遊)¶
　　張籍成都曲(錦江近西烟水緑新雨山頭茘枝熟/萬里橋邊多酒家遊人愛向誰家宿)¶
　　送隂先生歸蜀詩(日暮逺歸處雲間仙觀鐘唯持/青玉牒獨上碧雞峯隂洞新生)¶
　　(乳寒泉舊養龍幾時/因賣藥得向海邊逢)¶
　　盧綸送少微上人入蜀詩(瓶鉢遶禪衣連宵宿翠/微樹開巴水逺山曉蜀)¶
　　(星稀遍識中朝貴多諳外學/非何當一傳付道侣願知歸)¶
<pb:KR2k0052_WYG_039-24a>¶
　　司空曙題凌雲寺詩(春山古寺遶滄波石磴盤空/鳥道過百丈金身開翠壁萬)¶
　　(龕燈焰隔烟蘿雲生客到侵衣濕花落僧禪/覆地多不與方袍同結社下歸塵世竟如何)¶
　　李賀蜀國弦詩(楓香晩花靜錦水南山影驚石墜/猿哀行雲愁半嶺涼月生秋浦玉)¶
　　(沙鱗鱗光誰家紅/淚客不忍過瞿塘)¶
　　白居易竹枝歌(瞿塘峽口水烟低白帝城頭月向/西唱到竹枝聲咽處寒猿晴鳥一)¶
　　(時/啼)¶
　　薛濤凌雲寺詩(聞説凌雲寺裏苔風高日近絶纖/埃横雲點染芙蓉壁似待詩人賞)¶
　　(月來時聞説凌雲寺裏花飛空繞磴逐江/斜有  鎖得嫦娥鏡鏤出瑶臺五色霞)¶
<pb:KR2k0052_WYG_039-24b>¶
　　張儼謁先主廟絶句三首(扶順繼皇業并吞勢由/已天命屈雄圖誰歌大)¶
　　(風起得股肱賢明能以奇用兵何事傷客情何人/居帝京雄名垂竹帛荒陵壓阡陌終古更何聞悲)¶
　　(風入/松柏)¶
　　楊嗣復祠祭畢題臨淮公舊碑詩(齊莊修祀事旌/斾出郊闉薙草)¶
　　(軒墀狹塗牆赭堊新謀猷期作聖風俗奉為神酹/酒成坳澤持兵列偶人非才膺寵任異代揖芳塵)¶
　　(況是平津客/碑前淚滿襟)¶
　　劉禹錫蜀先主廟詩(天下英雄氣千秋尚凜然勢/分三足鼎業復五銖錢得相)¶
　　(能開國生兒不象賢凄/涼蜀故妓來舞魏宫前)¶
<pb:KR2k0052_WYG_039-25a>¶
　　段文昌題武擔寺西臺詩(秋天如鏡空樓閣盡玲/瓏水暗餘霞外山明落)¶
　　(照中鳥行看漸逺松韻聽難/窮今日登臨意多歡語笑同)¶
　　姚向同前題(開閣錦城中餘閒訪梵宫九層連晝/景萬象寫秋空天半將身到江長與)¶
　　(海通提攜出塵/土曽是穆清風)¶
　　温和同前題(桑門烟樹中臺榭造雲空眺聽逢秋/興篇辭變國風坐愁高鳥起笑指逺)¶
　　(人同始媿才情/薄躋攀繼韻窮)¶
　　楊汝士同前題(清淨此道宫層臺復倚空偶時三/伏外列席九霄中平視雲端路高)¶
　　(臨樹杪風自憐榮/末座前日别池籠)¶
<pb:KR2k0052_WYG_039-25b>¶
　　李敬伯同前題(臺上起涼風乗閒覽嵗功自隨台/席貴盡許羽觴同樓殿斜暉照江)¶
　　(山極望通賦詩思/共樂俱得詠時豐)¶
　　姚康同前題(松逕引淸風登臺古寺中江平沙岸/白日下錦川紅疎樹山根淨深雲鳥)¶
　　(迹窮自慚陪末/席便與九霄通)¶
　　薛能雲燈寺詩(莽莽空中稍稍登坐看迷濁變清/澄須知火盡烟無盡一夜欄邊説)¶
　　(向/僧)¶
　　李洞喜鸞公自蜀歸詩(禁院閉生臺尋師到緑槐/寺高猿看講鐘動鳥知齋)¶
　　(拂石月盈箒濾泉花滿篩/歸來逢聖節吟步上堯階)¶
<pb:KR2k0052_WYG_039-26a>¶
　　錦城秋寄懐𢎞播上人詩(極頂雲兼凍孤城露洗/初共辭嵩少雪久絶貝)¶
　　(多書逺照雁行細寒條猿掛/虛分泉煎月色憶就茗林居)¶
　　温庭筠錦城曲(蜀山攢黛留晴雪簝笋蕨芽縈九/折江風吹巧剪霞綃花上千枝杜)¶
　　(鵑血杜鵑飛入巖下叢夜呌思歸山月中巴水漾/情情不盡文君織得春機紅怨魂未歸芳草死江)¶
　　(頭學種相思子樹成寄與/望鄉人白帝荒城五千里)¶
　　李商隠井絡詩(井絡天彭一掌中漫誇天設劒為/峯陣圖東聚夔江石邊柝西懸雪)¶
　　(嶺松堪嘆故君成杜宇可能先主是真/龍將來為報姦雄輩莫向金牛訪舊蹤)¶
　　武侯廟古柏詩(蜀相階前柏龍蛇捧閟宫隂成外/江畔老向惠陵東大樹思馮異甘)¶
<pb:KR2k0052_WYG_039-26b>¶
　　(棠憶召公葉凋湘燕雨枝拆海鵬風玉壘經/綸逺金刀厯數終誰將出師表一為問昭融)¶
　　張亞子廟詩(下馬捧椒漿迎神白玉堂/如何鐵如意獨自與姚萇)¶
　　劉灣嚴孝子墓作(至性教不及因心天所資禮聞/三年喪汝獨終身期下布骨肉)¶
　　(恩上報父母慈禮聞哭有卒汝獨哀無時前有松/柏林荆棘結䝉蘢墓門白日閉泣母黄泉中草服)¶
　　(蔽枯骨垢容載飛蓬舉/聲哭蒼天萬木皆悲風)¶
　　鄭谷蜀中詩三首(馬頭春向鹿頭關逺樹平蕪一/望閒雪下文君沽酒市雲藏李)¶
　　(白讀書山江樓酒客黄梅後邨落人歌紫芋間堤/月橋烟好時景漢庭無事不征蠻  夜多無雨曉)¶
　　(生塵草色風光日日新䝉頂茶畦千點露浣花牋/紙一溪春揚雄宅在唯喬木杜甫臺荒絶舊隣却)¶
<pb:KR2k0052_WYG_039-27a>¶
　　(共海棠花有約數年留滯不歸人金渚逺江清碧/簟文小桃花繞薛濤墳朱橋直指  門路粉堞高)¶
　　(連玉壘雲牕下斷琴翹鳯足波中濯錦散/鷗羣子規夜夜啼巴樹不並吳鄉楚國聞)¶
　　西蜀淨衆寺松溪八韻兼寄小筆崔處士詩(松因/溪得)¶
　　(名溪吹答松聲繚繞能穿寺幽奇不在城寒烟齋/後散春雨夜中平染岸蒼苔古翹沙白鳥明澄分)¶
　　(僧影痩光徹客心清帶溜侵雲響和鐘擊石鳴淡/烹新茗爽暖泛落花輕此景吟難盡憑君畫入京)¶
　　渠州汧江寺詩(退居瀟灑寄禪關高掛朝簪淨室/間孤島暫留雙鶴歇五雲爭放二)¶
　　(龍閒輕舟共泛花邊水野履同登竹外/山仙署金閨虛位久夜清應夢近天顔)¶
　　崔塗渠州沖相寺詩(水流花謝兩無情送盡東風/過楚城蝴蝶夢中家萬里子)¶
<pb:KR2k0052_WYG_039-27b>¶
　　(規枝上月三更故園書動經年絶華髮春惟/滿鏡生自是不歸歸便得五湖烟景有誰爭)¶
　　吕洞賔題岳池縣集虛觀詩(青蛇煉影月徘徊夜/靜雲閒尚未來應是)¶
　　(有人新換骨暫/留蹤跡到天台)¶
　　留題飛雲道院詩(攜笻來此步飛雲踐滿賔堦緑/蘚明江上同歸共誰去不堪回)¶
　　(首不逢人目偶乗青帝出蓬萊劒㦸崢嶸徧/九垓我在  前人不識為留一笠莫沈埋)¶
　　羅隱巫山高詩(下壓重泉上千仞香雲結夢西風/緊縱有精靈得往來狖軛鼯軒亦)¶
　　(顛隕嵐光雙雙雷隠隠愁為衣裳恨為鬢暮灑朝/行何所之江邊日月情無盡珠零冷露丹墮楓細)¶
　　(腰長臉愁滿宫人生對面/猶異同況在千巖萬壑中)¶
<pb:KR2k0052_WYG_039-28a>¶
　　王鐸題濟順王祠詩(廣明二年僖宗幸蜀神有隂/兵助順見形於桔柏津帝幸)¶
　　(其廟解劒贈神三盛唐聖主解青萍欲崛新封濟/順名夜雨龍抛  尺匣春雲風入九重城劒門喜)¶
　　(氣隨龍動玉壘韶光待賊平為報/山東諸將相格天勲業賴隂兵)¶
　　歐陽詹益昌行詩(并序興貞元年中天子以工部/郎中  元少尹吳興陸公長源)¶
　　(牧利州其為政五年予旅遊於利覩人安俗阜昌/欽所以美作詩一章利州故益昌郡也目曰益)¶
　　(行詩曰驅馬至益昌倍驚風俗和耕夫壟上謡負/者途中歌處處川復原重重山與河人烟遍餘田)¶
　　(時稼無閒坡問業一何修太守徳化加問身一何/安太守恩懐多賢哉我太守在古無以過愛人甚)¶
　　(愛子治郡如治家雲雷既奮騰草木遂萌芽乃知/良二千徳足為國華今時固精求漢帝非徒嗟四)¶
<pb:KR2k0052_WYG_039-28b>¶
　　(氣有青春衆植佇揚葩期/當作說霖天下同滂沱)¶
　後唐杜仁傑至真觀三言詩(坤所載乾所燾象與形/孰眹兆緯五行環二曜)¶
　　(流而川何浩浩四溟晏九河導峙而山亦多號神/有嶽山有嶠粤天壇極道妙巉孤撐未易到日出)¶
　　(沒見遺照偃東西絶海徼倐光怪來熠耀大龍燭/細螢爝不恒出赴感召笙嘹喨鶴窈窕羽人路屯)¶
　　(其要青螺堆玉簪峭左參井右丹竈揭清虛不二/竅昔王人往昭告始軒轅末徽廟接柴望咸親燎)¶
　　(莽刧灰起天燒摧棟宇失朱縹羣鹿豕雜蓬藋予/何為一來弔必勝廢乃大造聖之作賢者紹矧𤣥)¶
　　(𤣥語祕奥探逾逺理益燿微是理萬/有秏文雖徑實非剽庶今來永為詔)¶
　　杜光庭題鴻都觀詩(亡吳霸越已功全深隠雲林/始學仙鸞鶴自飄三蜀駕波)¶
<pb:KR2k0052_WYG_039-29a>¶
　　(濤猶憶五湖船雙溪夜月明寒玉衆嶺秋空/斂翠烟也有扁舟歸去興故鄉東望思悠然)¶
　　題都慶觀詩(三仙一一駕紅鸞仙去雲閒遶古壇/煉藥舊臺空處所掛衣喬木兩摧殘)¶
　　(清風嶺接猿聲近白石溪涵水影寒/二十四峯皆古隠振纓長往亦何難)¶
　　題仙居觀詩(往嵗真人朝玉皇四真三代住繁陽/初開九鼎丹華熟繼躡五雲天路長)¶
　　(煙鎖翠嵐迷舊隠池凝寒鏡貯秋光/時從白鹿岩前往應許潛通不死鄉)¶
　　度世古元歌(後周至真觀小蠻橋下掘得石碑云/始青之下日與月兩半同升合為一)¶
　　(大如彈丸甘如蜜出彼玉堂/入金室子若得之慎勿失)¶
　　蜀道觀中鑿井得一碑刻文似賦似贊有隠士言¶
<pb:KR2k0052_WYG_039-29b>¶
　　是漢時隂真人所著鍊丹法雜著於子玉碑(有物/有物)¶
　　(可大可久採乎蠶食之前用乎火化之後成湯自/上而臨下夸父處中而見受氣應朝光功參夜漏)¶
　　(白英聚而雪慚黄酥凝而金醜轉制不已神趣/鬼驟金歟玉歟天年上壽無著於文訣之在口)¶
　宋楊億成都詩(五丁力盡蜀川通千古成都緑酎濃/白帝倉空蛙在井青天路險劒為峯)¶
　　(漫傳西漢祠神馬已見南陽起卧龍/張載勒銘堪作戒莫矜函谷一丸封)¶
　　錢勰成都詩(武侯千載有餘靈盤石刀痕尚未平/巴婦自饒丹穴富漢庭還負碧砮征)¶
　　(雨經蜀市應和酒琴到臨卭别寄情/知有忠臣能叱馭不論雲棧更崢嶸)¶
　　何耕雲溪詩(幽居定何如頗恨未見之主人向我/言喜色融雙眉修篁流翠隂寒溪漾)¶
<pb:KR2k0052_WYG_039-30a>¶
　　(清漪領畧非一狀幽妍發餘姿空濛雨亦佳瀲灩/晴更奇豈惟二江獨意恐兩蜀稀主人信妙士得)¶
　　(此固所宜天公閟好景授受各有時豈無多田翁/偃蹇遊莫隨素交懐老蒲秀句紛珠璣安得招歸)¶
　　(來為君賦清詩往者/不可作後生欲何為)¶
　　浮翠橋詩(隔溪蒼翠各西東架竹為梁路始通缺/月罅林凝淨緑㫁霞明水抹殘紅芒鞋)¶
　　(步步幽聲處藜杖聲聲屈曲中回/首忽驚橋已逺泠然身御圃田風)¶
　　寒碧亭詩(憑欄日日俯清湍洗竹年年斬惡竿十/頃琉璃秋色靜一林竿籟曉聲寒涼風)¶
　　(有意生天末明月無邊照水端誰/謂過清難久處愚溪元自不相安)¶
　　龍淵詩(門前大江何渺漫昔人飲牛水為乾水乾/龍逝亦其理近在咫尺聊泥蟠魚蝦玩侮)¶
<pb:KR2k0052_WYG_039-30b>¶
　　(獱獺笑縱有靈怪誰當看徳人問舍壓吾境便爾/築室相遮欄坐令異類皆屏伏恃有此耳差少安)¶
　　(却紆朱紱去監郡遺我守舍良獨難昨來過門恍/如夢龍致此語催歸鞍先生不信反不笑謂我饒)¶
　　(舌狂/豐干)¶
　　忘機臺(大虛生微雲機事日夕繁兼忘豈不佳尚/有忘者存稽首老龎翁妙處希一言請觀)¶
　　(臺上月萬/古無昭昏)¶
　　劉望之新都驛逺平軒詩(霜晴木落送歸鞍袖手/微吟此慰顔賸欲憑欄)¶
　　(招白鳥更煩翦樹出青山晚悲薄禄非三釜賴許/清詩見一班看到逺平纔得恨我寧歸臥尺椽間)¶
　　王灼露香亭詩(北渚一帝子洛川一虙妃池有千/種蓮平生所見稀纖穠各態度紅)¶
<pb:KR2k0052_WYG_039-31a>¶
　　(白爭光輝我來亭上飲夜久未忍歸翁家採/香人但愛香滿衣豈知清露濕團荷瀉珠璣)¶
　　勾昌泰題新繁勾氏盤溪詩(勝簪不肯黒浮頰故/能紅心寄塵埃外春)¶
　　(歸杖屨中徑松看謖謖庭草碧/茸茸無術繫白日年光如轉蓬)¶
　　范鎮遊昭覺寺詩(炎蒸無處避此地忽如寒松砌/行無際石房禪自安鴛鴦秋沼)¶
　　(漲蝙蝠晚庭寛登眺/見田舍衡茅半不完)¶
　　張詠悼蜀詩(蜀國富且庶風俗矜浮薄奢僭極珠/貝狂佚務娛樂虹橋吐飛泉烟栁閉)¶
　　(朱閣燭影逐星沈歌聲和月落鬭雞破百萬呼盧/縱大噱遊女白玉璫驕馬黄金絡酒肆應不扃花)¶
　　(市春漸作禾稼暮雲連紈繡淑氣錯熙熙三十年/光景倏如昨天道本害盈侈極禍必作當時布政)¶
<pb:KR2k0052_WYG_039-31b>¶
　　(者罔思救民瘼不能宣淳化移風復儉約情性非/方直多為聲色著從欲竊虛譽隨俗縱貪攫蠶食)¶
　　(生靈饑作威恣暴虐佞罔天子聽所利唯剥削一/方忿恨興千里攘臂躍火氣烘寒空雪彩揮蓮鍔)¶
　　(無人能却敵何暇施擊柝害物黷貨輩皆為白刃/爍瓦礫積臺榭荆棘迷城郭里第鏁苔蕪庭軒喧)¶
　　(燕雀斗粟金帛市束芻羅綺博悲夫久奢民不能/飽葵藿朝廷僉元戎帥師盪兇惡虎旅一以至梟)¶
　　(巢一何弱燎毛焰晶熒破竹鋒熠爚兵驕不可戢/殺人如戲謔悼髦皆麗誅玉石何所度未能剪强)¶
　　(暴爭先謀剽掠良民生計空賖死心隕穫四野構/豺狼五畝孰耕鑿出師不以律餘孽何由却俾夫)¶
　　(熾蜂蠆寡術能籠絡邊陲未肅清何顔食天爵世/方尚奔競誰復振謇諤黄屋逺萬里九重高寥廓)¶
　　(時稱多英雄才豈無衞霍/近間命良臣拭目觀奇畧)¶
<pb:KR2k0052_WYG_039-32a>¶
　　薛田成都書事百韻詩(并序物金躔奥壤玉壘名/區風  尚饒曠古稱最僕)¶
　　(守兹職任五年載至初則木牛流馬馳八使以均/財次則皂蓋朱幡奉一麾而作鎮歴覽勝異慷慨)¶
　　(興懐古人曰非感發不可以言詩非聲詩不可以/導志故言成志激流為美談偶因公退輒作成都)¶
　　(書事七言一百韻止陳乎益都事蹟罔暇以外景/加諸庶幾謬發於斐然詎敢芳揚於作者詩曰混)¶
　　(茫丕變造西阡物像熙熙被一川易覺錦城銷白/日難歌蜀道上青天雲敷牧野耕桑雨栁拂旗亭)¶
　　(市井烟院鎖玉溪留好景坊題金馬促繁絃風流/餔席堆紅豆瀟灑門庭映碧鮮表狀屢言同穎穗)¶
　　(敕書頻奬並生蓮旋科杞樹炊香稻剰種豌□沃/晚田仁宅不墮由政立義圍無取任情遷民知禮)¶
　　(遜蠶叢後俗尚奢華邃古先遶郭波濤來浩浩歸/朝岐路去綿綿乍回黒水將成道潛到青羊恐遇)¶
<pb:KR2k0052_WYG_039-32b>¶
　　(仙靚女各功翻樣繡袨商兼制砑綾牋壚邊泛蟻/張裙幄江上鳴鼉簇綵船石筍崚嶒衙對峙琴臺)¶
　　(恢闊寺相連羣葩豔裏珍禽語百草香中瑞獸眠/喜趣必臻尤佇望勝遊爭倦更遷延早荷葉底蹲)¶
　　(鴟伏椶樹梢頭亂蝶穿鹺發牢盆渾棄鹵鐵資圜/法免鈈鈆豐饒物態寧殊越美麗姝姬酷類燕西)¶
　　(海號雄彰傳紀南康辭健積銘鑴良工手技高容/學妙隠丹方祕不傳倚劒靈關凌絶頂夢刀孤壘)¶
　　(削危巔金華巷陌遺三品石鏡伽藍露一拳信落/荆州隨鼓枻檢頒芝闕聽摇鞭若量内地寒暄異)¶
　　(且在遐陬水陸全渝舞舊云傳樂府巴談誰曰繫/言詮九苞綰就佳人髻三閙裝成子弟韀欲辨坤)¶
　　(維尋地理纔臨益部認郊廛文翁室暗封苔蘚葛/亮祠荒享豆籩貨出軍儲推賑濟轉行交子頌輕)¶
　　(便氣蒸蒟蒻根鬚潤日罩楩柟樹影圓藥市風光/蟲蟄外花潭遨樂鵙鳴前聚源待擬求梟氏貯怨)¶
<pb:KR2k0052_WYG_039-33a>¶
　　(那能雪杜鵑衆植森榮還蓊蔚夾流湍迅迥潺湲/鮮明機杼知無算細碎錐刀不啻千合伴鵶鬟齊)¶
　　(窈窕對陪霓袖競翩翾五門冷映岷峨雪千里爰/疏灌堋泉茂盛八弦宜得最膏腴十道比俱偏袁)¶
　　(滋不到生無分段相重來宿有緣欵召相如登兔/苑驟遷太白步花甎葳𬎼草木時為瑞奇秀江山)¶
　　(代産賢曉後細風紅灼灼夜中微雨碧芊芊錦亭/焰燭明歌障繡閣香毬煖熨氊寶塔徘徊停隼旟)¶
　　(觀街雜沓擁輜軿酴醿引架家家郁躑躅攀條處/處妍重愛魯儒提徳柄威降曹將董戎旃歡謡少)¶
　　(負賨人勇長講多經楚客禪似簇綺羅偏煥耀如/流車馬信喧闐搘機顯綽名堪録題柱芬芳事莫)¶
　　(捐李特鋒鋩徒恃險張儀規畫自持顛鷹揚器業/成悠久烏合姦雄敗轉旋漫向鼎分澄霸道却當)¶
　　(龜化驗都廛强貪楚滅悲傾轍廣洽堯詢喜慕羶/側弁猖狂抛玉斚歸鞍酩酊墜金鈿氛埃屏息雲)¶
<pb:KR2k0052_WYG_039-33b>¶
　　(常覆稼穡繁滋澤靡愆睿聖宵衣垂迺睠貴臣馳/日毎傳宣石牛邁路加歆饗江瀆隆區助潔蠲避)¶
　　(暑亭臺珍簟設縱閒池沼釣絲牽遮蠻帶礪長能/固捍蜀金湯逺益堅何武甲科曽繼踵嚴真十兆)¶
　　(罕差肩儲書競甲諸家集博識咸修百氏箋紙碓/暮舂臨岸滸水樽春注截河壖華嚴像閣涼堪愛)¶
　　(淨衆松溪僻可憐學射崔嵬横罨靄放生寛廣媚/漪漣蘚庭嫩筍青篸篸風檻新荷緑扇扇守戌貔)¶
　　(貅千萬騎采葑簪筍兩三員清江瀉勢方流巽大/面盤形正壓乾電掃谷風藏虎嘯雷瞑官樹灑龍)¶
　　(涎郃占逖應星舒彩欒噀端聆火撲燃令範式驅/民缺缺咨謀疇倚道平平性寒甘蔗猱偷齧體膩)¶
　　(芭蕉蠧莫沿誌讀備興重掩卷史看唐幸懶終篇/雕盤姹女呈酥作水巷癡童颺紙鳶初下鹿頭迷)¶
　　(鄠杜暫來犀浦誤伊瀍變秦言語生皆㑹戀土情/懐死不悛結廈斧斤宗簡易入神丹艧厲精專栁)¶
<pb:KR2k0052_WYG_039-34a>¶
　　(隄夜月朱簾捲花市春風繡幕搴十縣版圖分戸/籍一城牌肆係民編受辛滋味饒薑蒜劇饌盤餐)¶
　　(足鮪鱣月季冒霜秋肯挫茘枝衝瘴夏宜然幾番/藂箐鳴虛籟是箇園林噪懶蟬蠢動乗時先養育)¶
　　(菁英屆候别陶甄地丁葉嫩和嵐採天蓼芽新入/粉煎平代啓闈聞繼岌監軍憑軾見劉焉蕙蘭馥)¶
　　(裛幽蹊畔菱芡交鋪曲島邊繪網晚晴誇蹴踘畫/繩寒食戲鞦韆氤氲紫霧濛都邑縹緲彤霞聚偓)¶
　　(佺螭伏自然銷劒㦸螻翻幾度起戈鋋宦遊止嘆/音塵闕鄉飲何驚嵗月遄靈壽桃枝奇共結金砂)¶
　　(銀鑠貴相聯埋輪昔按均輸命叱馭今分太守權/徒為行春飛皂蓋詎能許國報青錢政經旋考尤)¶
　　(多僻民瘼深求尚未痊雖愧袴襦非叔度日期毫/墨有馮沿俛遵廉察思從訓克謹操修敢好畋南)¶
　　(市醉過攢幟隊西樓歡坐列瓊筵煩囂謹畏傷淳/厚慧黠周防近巧諞重禄省心宜致冦薄材莊貌)¶
<pb:KR2k0052_WYG_039-34b>¶
　　(若臨淵扶危頗異巢居幕勸善還同矢在/弦叨莅一麾康逺俗等閒光景又三年)¶
　　喻汝礪謁江瀆廟詩(坤軸東南傾大江日夜注前/驅下洛洙餘濤畧吳楚任勢)¶
　　(不期勞得意縁所遇水也初無營神哉亮誰主芳/蘭沈清華碧藻舒翠縷晨鵠戲野岸春鳧集深渚)¶
　　(均是得所安而神豈私汝古來幾精魄捨此迷所/處淫遊不知還沙村失烟樹而我後千載悠然在)¶
　　(江滸抱嗇貴無競矜名忌多取㝠㝠罨岸風淫淫/打船雨舞雪窺紅濤開蘋渡前浦再拜謝神貺聊)¶
　　(復隨/所住)¶
　　錦屏山暮景詩(暝色輕烟罩郡城漁舟燈火倒觀/星寒山逺水江村暮自在粧成水)¶
　　(墨/屏)¶
<pb:KR2k0052_WYG_039-35a>¶
　　清曉坐四天王院詩(杳杳天雨涼月墮星亦稀朝/輝下簷隙逺色開村扉寂坐)¶
　　(無物役隠几或在斯曠焉耳目清擬覺形神歸混/世迹若近抱沖心獨微故殿經幾年何人所摹規)¶
　　(當時亦姱哉作者良已罷快意取一好於身亮何/私不知壯觀地徒使來者悲坐頃頃成昔安知今)¶
　　(是/非)¶
　　宋祁集海雲鴻慶院詩(地勝祠仍古春餘物徧華/山雲時抱石佛雨不萎花)¶
　　(嶺挾樓梯峻巖牽殿墄斜淙谿雜環珮怪蔓走龍/蛇供坐僧飛鉢香園客戲沙吾遊真草草深意寄)¶
　　(青/霞)¶
　　再遊海雲寺詩(十里雲邊寺重驅千騎來天形欹/野盡江勢讓山回園木濃成幄樓)¶
<pb:KR2k0052_WYG_039-35b>¶
　　(鐘近殷雷斜陽歸/鞅足飛蓋冒輕埃)¶
　　江瀆亭詩(一翬掀翅壓溪隅吏事初閒此宴居㫁/岸有時通畧彴輕風盡日戰栟櫚雲鴻)¶
　　(送日揮絃後客杖看山挂頰餘芰/碧蒲青來更數江人多識使君旟)¶
　　夏日江瀆亭小飲詩(飛檻枕溪光歡言客徧觴暫/雲消樹影驟雨發荷香新臼)¶
　　(橙韲熟庖刀膾縷長蘋/風如有意盈社借浮涼)¶
　　錦亭晩矚詩(長夏宜高明緩帶散煩窘憑軒一超/然目與天共盡山從雲端現日就林)¶
　　(外隠風來草樹披烟生井閭近自公況多/暇沖臆無留藴即此可宴居何須事遊軫)¶
　　謁希夷陳先生祠堂詩(仙館三峯下年華百嵗中/夢成孤蝶往蜕在一蟬空)¶
<pb:KR2k0052_WYG_039-36a>¶
　　(蘂笈微言祕霄晨浩氣通丹遺䑛後鼎林遣御餘/風市霧成荒白餐霞委暗紅岷峩有歸約飛步與)¶
　　(誰/同)¶
　　程密學知益州詩(墀頭畫對别堯蓂細札芝泥襲/綬馨三蜀舊臺呼輻寵十連新)¶
　　(府夢刀靈雲梯霽日明鈎棧雨閣蒼苔蝕/劒銘只恐廉襦歌未厭熒煌歸應六符星)¶
　　梅摯東湖瑞蓮歌詩(東湖七月湖水平鱗波暗織/簫籟聲中有植蓮一萬本紅)¶
　　(漪相照摛繁英地靈氣粹不我測雙葩倐如同一/莖黄姑織女渡銀漢蜺旗鳯葆羅空清又認英皇)¶
　　(立湘渚翠華不返凝怨慕五十哀絃頻曉聲駢首/低昂泣珠露是時主人集宴喜湖光浸筵霞脚膩)¶
　　(朋簪峩峩盡才子椽筆交輝雲藻麗酒酣倚欄惜/紅暉烟素徘徊縈不飛魏宫甄后晝方寢髣髴有)¶
<pb:KR2k0052_WYG_039-36b>¶
　　(人持玉衣此邑古來無異政室家瘡痏何由慶三/年鼠竊例皆然以薪救火火彌盛自公柅車政克)¶
　　(和載途鼓腹騰謳歌歌公用心同日皎不獨於今/古應少因感珍芳兩兩開玉貫珠聯當縣沼況我)¶
　　(與公高適道芝歌肯迹商山皓嘉/謀嘉猷忠入陳願將此美歸華勲)¶
　　酬贈王益舜良殿丞詩(才地淵宏筆力恢三年枌/社幸遊陪八吟麗賦憑高)¶
　　(得三咏雕觴選勝開玉苑早容收樸&KR0554;蘭池嘗許/試虺□海棠風裏甘棠政只恐星趨節召回  風)¶
　　(度幽閒識宇高暫分朝寄握牛刀賈生學贍思儀/漢李白才多合命騷步武即看峩豸角對揚幾見)¶
　　(擲麟毫琴齋頌罷吟魂/逺時夢鈞天醉碧桃)¶
　　歐陽修蘇明允輓詩(布衣馳譽入京都丹旐俄驚/返舊廬諸老誰能先賈誼君)¶
<pb:KR2k0052_WYG_039-37a>¶
　　(王猶未識相如三年弟子行喪禮千里鄉人/㑹葬車我獨空齋掛塵榻遺編時閲子雲書)¶
　　張俞謁白帝廟詩(孤山扞江口上有白帝祠横視/天下險萬流皆俯窺古殿銷神)¶
　　(物悲風出隂帷天昏瓦棟折狐鼠亦生威優巫日/鼓舞鬼怪生奔馳雷霆卷蛟窟雹火燒松枝入戸)¶
　　(精魂動有如隂兵隨吁哉漢盜亂海内遂崩離赤/龍始潛躍逐鹿過秦時公孫奮神劒定蜀國安危)¶
　　(隴坻開北戸荆門啓東陲長驅百萬衆日鬭天下/師羣豪插羽翼與漢爭雄雌兩帝不並立興亡良)¶
　　(可悲天運雖有在聖賢豈無為昭皇覽英傑襲軌/奄重基風雲共浩蕩千古餘寒碑威神竟不没萬)¶
　　(里震/南夷)¶
　　姚孶簡州東溪碧波亭詩(賴簡池臺兩蜀誇東溪/别是一仙家今人却憶)¶
<pb:KR2k0052_WYG_039-37b>¶
　　(康王谷坐看/珠簾濺雨花)¶
　　潘洞聖母山祈雨詩(錦里城東邑高原十六鄉江/流分不到天雨降為常節及)¶
　　(三春後晴逾兩月强龍乖尋穴蟄魚困入泥藏樹/影全虧緑苗姿半吐黄耕夫皆慘戚市戸亦倉忙)¶
　　(潛慮寃無雪深疑政有傷推恩慙睿主引咎謝虛/皇罄折真人宇星奔聖女堂先時蠲玉饌隔夜浴)¶
　　(蘭湯洞口焚香逺山椒作梵長幽誠期必達懸應/果旋彰雷震南峯下雲飛北嶺旁聲稠喧竹塢勢)¶
　　(迫瀉銀潢飄灑連三晝霶𩃱遍一方稻畦烟漠漠/蓮沼水泱泱物態涵優渥民情遂樂康洪施周庶)¶
　　(品餘潤浹他疆稔嵗還堪待隂功/詎可忘明靈何以報奮藻紀遺芳)¶
　　宋肇三峽堂詩(林巒十里上巉巖飛檻初憑縹緲/間夔子風烟依白帝夜郎耕稼接)¶
<pb:KR2k0052_WYG_039-38a>¶
　　(烏蠻砌横亂石遥臨澗門對高峯近帶山咫尺驚/湍吁莫測每來登此念江關  初尋磴道踏雲烟)¶
　　(漸引茅簷屋數椽江影動摇波面日山光隠見峽/中天放懐罇酒憑欄客回首舷歌趂市船要與舟)¶
　　(人同此樂移花/種竹滿巖前)¶
　　白帝城詩(江雨霏霏白帝城秋草未枯春草生古/來戰壘如雲横萬里瞿塘㫁人行至今)¶
　　(三峽路崢嶸時清不見更屯兵荒/涼廢堞没春耕但見牛羊日西平)¶
　　田況題琴臺詩(西漢文章世所知相如閎麗冠當/時遊人不賞凌雲賦只説琴臺是)¶
　　(故/基)¶
　　葛琳和浣花亭詩(井絡西南區成都號佳麗錦城/十里外物景居然異傍縈浣花)¶
<pb:KR2k0052_WYG_039-38b>¶
　　(溪中開布金地杜宅巋遺址任祠載經祀自昔嵗/一遊有亭久摧廢將期汎舟㑹先此留旌騎弗基)¶
　　(矧肯構後人莫予嗣冠蓋或戾止風雨亡所庇我/公至之初行樂徇人意挽車集賔組幕天陳燕器)¶
　　(苟弗謀高明何為革媮敝鳩工度材用奢儉求中/制舉從縣官給下靡秋毫費巍然大厦成甚於折)¶
　　(枝易藩條息偃暇時律清和際落成及休辰夙駕/忻重詣羣嬉逐使轂雜處同蠶市棟宇美可觀席)¶
　　(筵陳有次芳樽既罷撤綵舲妥登憩夾岸布緹帟/中流喧鼓吹泝㳂烟靄間禽魚共翔戲都人與士)¶
　　(女疊足連帷被弄珠擬漢曲浮觴均洛褉晻晻日/將暮熙熙衆皆醉怳入武陵源却返塵寰世自是)¶
　　(畢遨賞始復專民事農耕士就學商販工居肆蜀/邦生齒繁衣食良囏匱三時急耕播寸壤無遺棄)¶
　　(兹焉俾暇逸所以慰勤瘁上賴天子心慎重坤維/寄既懌邇臣徳來秉諸侯瑞且命太史賢出攬澄)¶
<pb:KR2k0052_WYG_039-39a>¶
　　(清轡第務廣教育孜孜布仁惠匪圖亟聚斂規規/奉邦計和氣斯涵濡羣生皆茂遂乃躋富壽域共)¶
　　(樂升平治不才備蜀僚罔補公家利廕宇幸/焉依雅聲慙善繼願比召南篇永歌棠蔽芾)¶
　　文同遊彌牟王氏園詩(短彴疎籬入野扃竹烟松/露滿襟清奔湍激險飛寒)¶
　　(響弱蔓穿深掛晚英惜去更觀曽畫壁記來重/注舊題名門前便是紅塵道誰肯同過洗俗纓)¶
　　劒州東園(羣峯高擁碧嶙峋亭宇清華氣象新兩/岸烟雲先向日一林花木暗藏春溪明)¶
　　(夜閣軒窻月風㫁晴橋井邑塵好/酒滿樽詩滿軸主人曽不倦行人)¶
　　題鶴鳴化上清宫詩(祕宇壓孱顔飛梯上屈盤清/流抱山合喬樹夾雲寒地古)¶
　　(芝英折嵒秋石乳乾飈/輪遊底處空自立層壇)¶
<pb:KR2k0052_WYG_039-39b>¶
　　青城山丈人觀詩(羣峯垂碧光下擁岷仙家神皇/被金巾坐領五帝衙威靈攝真)¶
　　(境俗語不敢譁精心叩殊庭俯首仰紫華願言/鳯羅盟畢世驅塵邪循奉蘂珠戒期之飛太霞)¶
　　蒼溪山寺詩(正午風色高遂泊蒼溪縣層崖抱林/木有寺藏蔥蒨出船步危磴䕃密頗)¶
　　(縈轉上到金僊家緣空列臺殿修篁掛懸溜坐覺/炎暑變老僧曉經論言語何貫穿引我上高閣闌)¶
　　(干俯江面寥寥百里内山水盡奇觀誰謂羇旅中/所見皆所願汀州白鳥聚井邑青烟散樂此暮忘)¶
　　(歸疎鐘起嵓畔徙倚/下松門尚怪舟人喚)¶
　　張縯題三峽堂詩(羣山危立接雲天一水東朝㑹/百川泱莽堪輿無此壯崔嵬疏)¶
　　(鑿定何年千秋躍馬興亡夢一點飛鳧上/下船時有剛風來浩渺起余高興九霄邊)¶
<pb:KR2k0052_WYG_039-40a>¶
　　奉陪安撫大卿登八陣臺覽觀忠武侯諸葛公遺¶
　　像詩(白帝城西魚腹浦十月江平見津滸當年累/石分成行此地臥龍經講武轅門外建嚴中)¶
　　(權列陣相承存後伍何人蛇勢識常山未數魚麗/矜鄭拒懸知精神貫金石尚想號令嚴鉦鼓老兵)¶
　　(料敵應疑生川后澄波其敢侮向令赤伏有餘符/下睨皇州真指取云何遺跡司神明獨靳豐功被)¶
　　(寰宇高城置酒共臨眺往事興懐増歎/憮巍然王佐三代前信矣名言照千古)¶
　　張震武侯祠詩(勲業場中託汗青詩書壇上復誰/登顧廬可是依𤣥徳持釣何妨屈)¶
　　(子陵力挽狂瀾休轉石功虧累土不成/層它年一笑三生夢應愧多情碧眼僧)¶
　　吕大防西園辨蘭亭詩(手種叢蘭對小亭辛勤為/訪正嘉名終身服佩騷人)¶
<pb:KR2k0052_WYG_039-40b>¶
　　(宅舉國傳香楚子城削玉紫芽凌臘雪貫珠紅/露綴春英若非郢客相開示幾被方言誤一生)¶
　　萬里橋詩(萬里橋西萬里亭錦江春漲與隄平/拏舟直入修篁裏坐聽風湍徹骨清)¶
　　鄧諌從題巫山瞻華亭詩(崚嶒玉削三千丈翠潑/嵐光冷相向風含太古)¶
　　(雲氣長變化溟濛分萬象隂晴一日具四時天籟/壑深虛自響神山娟妙擢羣叅錦繡鋪張獻奇狀)¶
　　(蟠根積鐵匯百川龍矯蛟飜饒跌宕勢連三楚此/開國故壘荒宫帶溪瀼樓臺井邑老風烟環佩清)¶
　　(聞駐仙仗竹林風味便讀易久與江山為輩行鳴/絃餘暇豁心眼戲著飛欄雲雨上爽明自可達壅)¶
　　(蔽野獲又何勞草創政和民氣長似春景迥心平/過於掌征鴻明滅志何杳黄鵠追隨意尤放當年)¶
　　(李杜經行處太史銀鈎刻青嶂寶刀珠瑟出耕墾/曲水纖腰迷草莽牢盆古隷雜秦篆飛動閒摹永)¶
<pb:KR2k0052_WYG_039-41a>¶
　　(平樣珊瑚交柯炯不蝕髣髴將軍勲業壯英雄繁/盛隨流水時有竹枝賡牧唱孔泉文物起騷經國)¶
　　(色明妃守孤尚我家峩眉紫翠間為愛奇峯/甘蒟醬秋風野水憶絲蓴擊汰夷猶理烟榜)¶
　　馮時行信相院水亭詩(青天行月地行水水月相/去八萬里天公大力誰能)¶
　　(移月在水中天作底我心與月明作兩月行本在/青天上雖云佛説我别説恐落衆生顛倒想少城)¶
　　(城隈佛宫闕客我水月僧饒舌三/峽水寒梅花時起予對月賡此詩)¶
　　楊咸亨江郊亭新成賦詩二十三韻(蜀江千里東/南傾峽門横)¶
　　(鎖千丈鯨吳帆蜀楫過如織府主四海皆弟兄城/西門前二十里客去當送來當迎藤梢橘刺密無)¶
　　(路短亭四壁荒榛荆春風淡沲酌客處我陪後乗/同郊行碧油紅斾駐沙尾連宵急雨鼓不鳴元戎)¶
<pb:KR2k0052_WYG_039-41b>¶
　　(玉皇香案吏俛仰茅屋無乃輕擘山鞭石相原隰/釘頭瓦縫粟縷盈偉哉幻書此奇觀丹楹畫棟元)¶
　　(崢嶸山長波迥目力短空濛宜雨高宜晴危嵐滴/翠染窻戸空江倒影翻簷甍天藏地設久相待更)¶
　　(為佳處題佳名梁間横陳大手筆龍蛇飛動鬼神/驚高齋百篇子美唱峴首千載羊公情試呼小隊)¶
　　(訪新館壯遊始與勝槩并披雲喚月星斗動放舟/聞鶴天水明練光渺渺風力壯疊鼓西上帆東征)¶
　　(舳艫冠蓋兩嘆息歡謡畫亂通樵聲元戎故是活/國手山河指顧風塵清凄涼三峽小遊戲樸斲丹)¶
　　(黝安足程明堂梁棟要杞梓天關一柱須公擎紛/紛故吏萬里外燕雀行慶大廈成賦詩抵掌者誰)¶
　　(子夜郎野/老楊咸亨)¶
　　劉士季次韻何漕司小紅翠亭詩(少陵遺跡瀼西/東端的高齋在)¶
<pb:KR2k0052_WYG_039-42a>¶
　　(此中今日花枝弄烟雨前時蔬甲臥霜風根株移/取他山翠跗萼輸來别圃紅收拾陽春無盡藏夔)¶
　　(人端説兩詩翁鶯花在中巴東復東滿城春色一/園中休言小小  花界也勝纖纖燕麥風舞袖卷)¶
　　(紗空映翠晴窻磨鏡漫晞紅葉成/帷幄花成陣壯觀詩壇矍鑠翁)¶
　　何異控巴臺詩(閲武弓刀勁利畱賔歌舞清妍纖/暎連檣燈火翠浮隔岸人烟  臺)¶
　　(上小留歸客臺前穩繫扁舟三/宿翠微閣上一程白帝城頭)¶
　　李訦次韻控巴臺詩(翠岸紅燈奇語要自江南看/來多景齊雲樓下當年使鷁)¶
　　(招回段誰道地拘偪仄須知天閟幽/妍一  丹青臺閣何人淡掃松烟)¶
　　謁丞相祠俯八陣圖詩(人言忠孝不磨滅神物䕶/持存水滸千年陵谷幾變)¶
<pb:KR2k0052_WYG_039-42b>¶
　　(遷此石不易自章武本由黄帝古兵法六十四以/八為伍髯孫且懼仲達走賊操遊魂何敢拒刻銘)¶
　　(沙伏水底碑教戰石存山下鼓一片丹心天地間/萬世聞風猶禦侮我來起敬凛如生再拜一言公)¶
　　(必取瀼流東截陣圖前寢墮城壁頽民宇能安拳/石止波流願回瀼患思民撫常使夔人知感公踏)¶
　　(磧年年/弔千古)¶
　　李之純西園辨蘭亭詩(緑葉纖長間紫莖蜀人未/始以蘭名有時只怪香盈)¶
　　(室此日方傳譽滿城恩意和風揚馥郁光榮灝/露滴清英庭階若不逢精鑒何異深林靜處生)¶
　　章楶海棠軒詩(珍葩寄幽島正對孤軒植優柔自/俯仰紅緑若組織春酣晴日曛坐)¶
　　(久濃香逼池面淨/可鑑朝霞罩澄碧)¶
<pb:KR2k0052_WYG_039-43a>¶
　　許將西園詩(高牙負北郭芳園路西轉烏鳴戀故/木蘭茁歸新畹坐延花景深行倚松)¶
　　(枝穩翳然想林/木㑹心不在逺)¶
　　豐稷詩(同前題虛一水從何來應是崑山頂釃成/緑玉池  堂透清影公退泠然賞了非心)¶
　　(外境魚泳陽光動鳥啼春晝永不石印魚在屏犀/透星入角迺知明月光日用人  覺陟此百尺臺)¶
　　(餘念坐消剝洞曉弦望機仙丹兹可學風長虹臥/松江一葦航大河豈如此安穏無復畏  波幽香)¶
　　(萃花島魚藻㫖且多徙/倚小欄曲月色透薜蘿)¶
　　孫甫詩(同前題清回環引細泉泉聲潄簷底美哉/智者心  通樂流水琤琮戛鳴球淅瀝泛)¶
　　(緑綺塵慮無由得何須洗雙耳簹小閣連雪峯憑/欄憙幽玩紅接海棠洲緑對篔  岸有時開罇罍)¶
<pb:KR2k0052_WYG_039-43b>¶
　　(波影侵几案何須架/長江然後沖雲漢)¶
　　周敦頤冠鼇亭詩(紫霄峯上讀書臺深鏁雲中久/不開為愛此山真酷似冠鼇他)¶
　　(日我/重來)¶
　　蘇軾入峽詩(自昔懐清賞今兹得縱探長江連楚/蜀萬派瀉東南合水來如電黔波緑)¶
　　(似藍餘流細不數逺勢競相參入峽初無路連山/忽似龕縈紆收浩渺蹙縮作淵潭風過如呼吸雲)¶
　　(生似吐含垂崖鳴窣窣垂蔓緑毶毶冷翠多崖竹/孤生有石楠飛泉飄亂雪怪石走驚驂絶澗知深)¶
　　(淺樵僮忽兩三人烟偶逢郭沙岸可乗籃野戍荒/州縣邦君古子男放衙鳴晚鼓畱客薦霜柑聞道)¶
　　(黄精草叢生緑玉篸盡應充食飲不見有彭聃氣/候冬猶暖星河夜半涵遺民悲昶衍舊俗接魚蠶)¶
<pb:KR2k0052_WYG_039-44a>¶
　　(板屋漫無瓦巖居窄似庵伐薪嘗冐險得米不盈/甔歎息生何陋劬勞不自慙葉舟輕逺泝大浪固)¶
　　(常諳矍鑠空相視嘔啞莫與談蠻荒安可駐幽邃/信難耽獨愛孤棲鶻高超百尺嵐横飛應自得逺)¶
　　(颺似無貪振翮遊霄漢無心顧雀䳺塵勞世方病/局束我何堪盡解林泉好多為富貴酣試看飛鳥)¶
　　(樂高遁/此心甘)¶
　　送戴䝉赴成都玉局觀歸老詩(拾遺被酒行歌處/野梅官栁西郊路)¶
　　(聞道華陽版籍中至今尚有城南杜我欲歸尋萬/里橋水花風葉暮蕭蕭芋魁徑尺誰能盡榿木三)¶
　　(年已足燒百嵗風狂定何有羨君今作峩眉叟縱/未家生執㦸郎也應世出埋輪守莫欺老病未歸)¶
　　(身玉局他年第幾人㑹待子/猷清興發還須雪夜去尋君)¶
<pb:KR2k0052_WYG_039-44b>¶
　　寄黎眉州(膠州高處望西川應在孤雲落照邊瓦/屋寒堆春後雪峩眉翠掃雨餘天治經)¶
　　(方笑春秋學好士今無六一賢且/待淵明賦歸去共將詩酒趂流年)¶
　　八陣磧詩(平沙何茫茫髣髴見石蕝縱横滿江上/嵗嵗沙水齧孔明死已久誰復辨行列)¶
　　(神兵非學到自古不畱訣至人已心悟後世徒妄/説自從漢道衰蜂起盡姦傑英雄不相下禍難久)¶
　　(連結驅民市無烟戰野江流血萬人賭一擲殺盡/如沃雪不為久逺計草草常無法孔明最後起意)¶
　　(欲掃羣孽崎嶇事節制隠忍久不決志大遂成迂/嵗月去如瞥六師紛未整一旦英雄折唯餘八陣)¶
　　(圖千古/壯夔峽)¶
　　蘇轍絶勝亭詩(夜郎秋漲水連空上有虛亭縹緲/中山滿長天宜落日江吹曠野作)¶
<pb:KR2k0052_WYG_039-45a>¶
　　(驚風爨烟慘淡浮前浦魚艇縱横逐釣/筒未省岳陽何似此應須仔細問南公)¶
　　張天覺䕶國寺詩(薄宦區區可嘆嗟寂寥寒館過/邨家神錐豈向囊中出寶劒聊)¶
　　(憑醉後誇就禄勉持毛義檄讀書空滿惠/生車掩關不識青春好一夜狂風已落花)¶
　　胡宗師題雙流保國觀古柏詩(孔明廟前古柏奇/此木氣象尤過之)¶
　　(幹東髣髴烟焰起鐵龍空駕焚一枝真人丹成何/所適世傳乗鶴沖天飛求詩道士心彌堅試聽一)¶
　　(誦工/曹詩)¶
　　馬提幹涪州十韻詩(地居襟喉重城依雉堞堅東/漸鄰楚分南望帶夷邊舟楫)¶
　　(三川㑹封疆五郡連人烟繁峽内風物冠江前溪/自吳公邑園由妃子傳許雄山共峻馬援壩相聨)¶
<pb:KR2k0052_WYG_039-45b>¶
　　(灘急羣瀦沸崖高落馬懸石魚占嵗稔鐵櫃驗諸/天地暖冬無雪人貧嵗不綿巖標山谷子觀望爾)¶
　　(朱/僊)¶
　　王益新繁縣顯曜院詩(梵宇蕭條白日長苦空譚/麈接藤牀雲章酷愛休詩)¶
　　(麗蓮柄慵思逺社香石髮雨梳雞苑寂風梭春/織鷲山涼刧灰心火銷平盡又聽鐘聲下講堂)¶
　　留題重光寺羅漢院贈憲上人詩(曉剃吟髭雪半/零海窻曽呪鉢)¶
　　(龍醒蚤知西竺能持法應笑南僧不㑹經雲氣晝/閒侵麈柄蘚痕春老上銅瓶近來禪觀都無語手)¶
　　(指餘花/滿寺庭)¶
　　留題清涼院詩(背倚青峯面枕溪濡毫新向壁間/題善根不撓金蓮合淨界無塵水)¶
<pb:KR2k0052_WYG_039-46a>¶
　　(月齊㑹啓苾蒭真樂境花開薝蔔逺香/畦因思祖塔嘗遊處更在龍盤虎踞西)¶
　　頓起贈廣都寓舍賢婦二喻詩(嘗聞趙清獻䘏孤/慰亡友至今西蜀)¶
　　(人談美不容口二喻出儒家清貧一無有零丁依/老姑破屋僧堂後相對誦詩書未嘗窺戸牖圭折)¶
　　(玉彌芳山寒松更茂縣宰初聞名咨嗟為之久從/容語其配夫人曽見否長者二十三次亦十八九)¶
　　(青裾長蔽膝荆簪短在首我欲效清獻言不為人/取近於吾邑中選壻得豪右夫人相宰意魚蔬薦)¶
　　(罇酒屈致二喻來呼名老與壽女子當有行詩稱/逺父母饑寒日月長蓬蓽風雨漏大喻前致詞洒)¶
　　(淚濕衣袖荷徳固已深緘情亦須剖上言親未葬/心欲土自負下述妹未筓&KR1137;&KR1137;無傅姆還家復獻)¶
　　(書自敘貧且陋鉛華世所悦銅臭非吾偶肯效閭/閈間碌碌逐雞狗世無梁伯鸞應嫌孟光醜孔明)¶
<pb:KR2k0052_WYG_039-46b>¶
　　(若再生承女甘箕箒陳義一何高夫人驚拊手至/今書藳在光輝射星斗董子慕高風喜曰真吾婦)¶
　　(吾親雙白髮吾弟室未授睠言姊妹賢可以相先/後五兩幣雖輕意則千金厚輜軒雙造門觀者競)¶
　　(奔走女子尚能爾男兒宜自守重聘或不來豈欲/終畎畝畜徳尚未充高位亦虛受寄語事君者慎)¶
　　(勿輕/去就)¶
　　魯交遊華山張超谷詩(太華鎖深谷我來真景分/有苗皆是藥無石不生雲)¶
　　(急瀑和烟瀉清猿帶雨聞/幽棲未忍别峯半月將曛)¶
　　楊天惠送孫正忠臣移成都小漕詩(升平芝菌效/神奇況乃賢)¶
　　(豪用世資人物熙寧中興日風流荆國適同時起/家便作三公客乗傳何為九折馳少府但分新賜)¶
<pb:KR2k0052_WYG_039-47a>¶
　　(節石渠猶借舊官儀素心久辦經綸計妙意前知/遇合期聊與西南成勝事暫將清獻續良規橋横)¶
　　(萬里重開府水接雙旌共去思怊/悵參卿無限意道傍索筆强題詩)¶
　　(闕/)　　　　　　　　(及境小刹為徘徊殿閣隨/窻向水開僧雖持鉢出客)¶
　　(自艤舟來欲往無/留計幽懐亦暢哉)¶
　　李宏遊金泉觀詩(昔時謝女昇天處此日遺蹤尚/宛然蟬蜕舊衣留石室龍飛勝)¶
　　(地湧金泉碑書故事封蒼蘚殿寫真容鏁/翠烟薄暮松巔聴鶴唳猶疑髣髴是神仙)¶
　　杜東之雲安玉虛觀南軒感事詩(穉梧植嵗首擢/起青琅玕其葉)¶
　　(大如掌其隂灼若㸐弱幹尋丈展氣已雲霄干期/之四五載定足容棲鸞我老無定居僦屋蝸螺跧)¶
<pb:KR2k0052_WYG_039-47b>¶
　　(平生輞川宅面勢胸中盤何當遂誅茆規庭十步/寛非無松柏堅未易蒼龍摶種此南窻下醉眠風)¶
　　(雨寒不念我蓄一櫛間關走西東攜持三十年出/處靡  同朝梳帶殘月暮鐘含清風戸樞既日運)¶
　　(何由生蠧蟲今晨無故折脆響猶春蔥物理有定/數吾生得無窮即事感百慮撫躬悲一翁空囊乏)¶
　　(賮鐵閙市多良工鸞膠墮渺茫秋扇/慚初終從渠老齒豁稱我醉顱童)¶
　　晁公休夏日過莊嚴寺詩(十里溪橋梵宇新那知/陌上漲紅塵老僧若要)¶
　　(題名姓不道林泉皆故人驚病起支離倚瘦笻幅/巾芒屩竹隂中聞蟬未有  人句且就禪林一榻)¶
　　(風/)¶
　　張孝祥山居詩(松韻笙竽徑雲容水墨天人行春/色裏鶯語落花邊修竹三間屋清)¶
<pb:KR2k0052_WYG_039-48a>¶
　　(泉二頃田了無官/府事雞犬慕登仙)¶
　　蒲瀛游呪土寺西臺詩(偶到西城寺人言咒土墳/夕陽臺半出秋草徑才分)¶
　　(地下無紅粉天邊有碧雲/徘徊追往事風急葉紛紛)¶
　　李石禮殿詩(蜀侯作頖錦水湄先聖先師同此室/巍然夫子據此座殿以周公名自昔)¶
　　(聖人兩兩如一家均是周人先後出東家想見終/夜夢猶與公孫同衮舄斯文授受乃關天不為漢)¶
　　(唐加損益我時來視俎豆事重是漢人斤斧迹漢/宫制度九天上散落人間此其一多因豐屋起戎)¶
　　(心獨此數椽綿歳厯規摹嵽嵲東魯似氣象縹緲/西岷敵竹松猶是斯干詩風雨方知隆棟吉雖然)¶
　　(漢獻來至今閲時已多駒過隙中間豈無鳥鼠慮/妙斲不知難輒易工師不揆亂如麻敢向殿門言)¶
<pb:KR2k0052_WYG_039-48b>¶
　　(匠石詩書譬彼尚闕文後學如何補遺逸祖龍非/意竊登牀蝌蚪有心來壊壁舊章僅在命如絲誰)¶
　　(勒吾詩/勝丹漆)¶
　　郭祥正蜀道篇送别府君吳龍圖詩(長吟李白蜀/道難蜀道之)¶
　　(難難於上青天長蛇併猛虎殺人吮血毒氣何腥/羶錦城雖樂不可到側身西望泣涕空漣漣其辭)¶
　　(辛酸語勢險有如曲折頓挫萬丈之洪泉世人不/識寶玉璞毎欲酬價齊刀鉛求之往古疑未有惜)¶
　　(哉不經孔子之手加鑱鐫公今易節帥蜀國為公/重吟蜀道篇旌旗翻空度劒閣甲花照雪叅林顛)¶
　　(雲鼉連催谷聲碎畫角漫引斜陽懸竹馬爭迎舊/令尹指公長髯皓素非往年蜀道何坦然和氣拂)¶
　　(拂回星躔長蛇深潛猛虎伏但愛雄飛呼雌響亮/調朱絃時乎樂哉公之往也九重深拱堯舜聖廟)¶
<pb:KR2k0052_WYG_039-49a>¶
　　(堂論道孔孟賢撫綏斯民賴良守平平政化公能/宣束兵興學有源本何必早夜開華筵嘗聞家家)¶
　　(賣釵釧只待看舞青春前此風不革久愈薄稔嵗/往往成凶年噫吁嘻今我無匹馬安得從公遊盡)¶
　　(書政績來中州獻之明堂/付太史陛下請捐西顧憂)¶
　　梅堯臣送錢駕部知邛州詩(細雨梅初熟輕寒麥/已秋路危趨劒道夢)¶
　　(穏過刀州秦粟非吳食巴粳類/越疇當壚無復舊試似長卿求)¶
　　石介嘉州寄左綿王虞部詩(江山如畫望無窮況/屬昇平嵗屢豐萬國)¶
　　(芙蓉秋色裏千家方響月明中㫁霞半赭燕枝木/零露偏留笙竹叢只欠流桮曲水宴風流未與左)¶
　　(綿/同)¶
<pb:KR2k0052_WYG_039-49b>¶
　　范祖禹資州路東津寺詩(山行無晨暮日瞑崖谷/昏哀猿落客淚永路驚)¶
　　(旅魂憑陵上高巔俯視大江奔迴環島嶼合縈轉/洲渚屯行雲赴楚天飛鳥下蜀門地遐怪物聚寺)¶
　　(古深殿存憶昔李氏末烟塵暗中原奸雄競草竊/割據窮海根干戈百年後見此敗屋垣我來屬清)¶
　　(秋登覽無俗喧山深虎豹歸水靜/蛟鼉騫臨風獨笑叱浩蕩欲飛翻)¶
　　王十朋武侯新祠復用前韻詩(山藏古寺柏青青/地重端因蜀相登)¶
　　(沙上不聞江轉石人間幾見谷為陵龍蛇樹影摇/千尺玉雪花枝吐萬層堪歎草廬誰復顧凄然香)¶
　　(火却/依僧)¶
　　戒石亭詩(爾俸爾禄民膏脂下民易虐天難欺聖/訓昭昭日月垂刻石於亭勵官師臣庭)¶
<pb:KR2k0052_WYG_039-50a>¶
　　(堅字尤瓌奇光堯宸翰増光輝坤維門戸州名夔/庭前戒石原本闕筆畫微茫觀者疑太嵗在酉嘉)¶
　　(平時吉日丁亥刑牲犧命工舉石少高之一新欄/檻嚴䕶持銀鈎照眼光陸離天威咫尺顔不違虐)¶
　　(民之事焉可為勿謂蒼蒼/不吾知與爾同僚共孜孜)¶
　　李燾從何使君父子遊墨池分韻得名字詩(蜀學/擅天)¶
　　(下馬王先得名簧如巧言語於道蓋小成子雲最/後出振策思遐征斯文大一統歘使聖域清富貴)¶
　　(盡在我紱冕非所榮旁皇天禄閣聊亦觀我生懐/哉不能歸舊宅荒榛荆寂寞竟誰顧正路今莫行)¶
　　(使君蓬萊仙盼節歸赤城門無俗賓客家有賢父/兄慨念此耆老不登漢公卿臨池一樽酒尚友千)¶
　　(載英拜呼嚴與李月旦共細評區區可無憾彼重/適我輕朅來成都市塵土汚冠纓古人不可見見)¶
<pb:KR2k0052_WYG_039-50b>¶
　　(此眼自明請為懐/古詩玉振而金聲)¶
　　張浚登道觀詩(蒼髯野褐予甚古蘿月桂風誰謂/貧當戸蛟龍森漢柏隔江雞犬隠)¶
　　(秦人好山如畫能留客寶鼎藏丹不計/春更上高亭問雙鶴莫教詩眼有纖塵)¶
　　張栻送朱元晦詩(君侯起南服豪氣蓋九州頓登/文石陛忠言動宸旒坐令聲利)¶
　　(場縮頸仍包羞却來臥衡門無愧自日休盡收湖/海氣仰希洙泗遊不逺關山阻為我再月留遺經)¶
　　(得細繹心事兩綢繆超然㑹太極眼底無全牛惟/兹㫁金友出處寧殊謀南山對牀雨匪為林壑幽)¶
　　(白雲正在望歸袂風颼颼朝來出别語已抱離索/憂妙質貴强矯精微更窮搜毫釐有不察體用豈)¶
　　(周流驅車萬里道中途可停/輈勉哉其無斁邈矣追前修)¶
<pb:KR2k0052_WYG_039-51a>¶
　　陸游遊三井觀詩(三井久知名暇日偶一訪棟宇/壊欲盡基址尚閎壯畫牆皆國)¶
　　(工烟雲儼天仗旌旄亞戈㦸佩玉雜弓韔太古實/傑作筆落九天上吳生名擅世睥睨未肯讓規模)¶
　　(逺有考意象豪不放最奇老癯僊骨立神愈王石/恪雖少怪用筆亦跌宕兩姝淡蛾眉非復火食狀)¶
　　(塵埃久侵蝕風雨無蓋障好事未易逢寧能久亡/恙雍洛刧火餘妙迹盡凋喪斯遊恐難繼佇立増)¶
　　(悄/愴)¶
　　觀華嚴閣萬僧㑹齋詩(拂劒當年氣吐虹喑嗚坐/覺朔庭空早知壯志成癡)¶
　　(絶悔不藏/名萬衲中)¶
　　飯昭覺寺抵暮乃歸詩(自墮黄塵每慨然攜兒蕭/散亦前緣聊憑方外巾盂)¶
<pb:KR2k0052_WYG_039-51b>¶
　　(淨一洗人間七箸羶靜院春風傳浴鼓畫廊晚/雨濕茶烟潛光寮裏明窻下借我逍遥過十年)¶
　　漢嘉城中萬景樓詩(左披九頂雲右送大峩月殘/山剰水不知數一一當樓供)¶
　　(勝絶玻璃濯錦遥相通指揮大渡來朝宗川靈胥/命各東去我亦順流呼短篷詩無傑語慚風物頼)¶
　　(有丹青傳小筆仍添書客倚欄看令與山川相映/發龍彎歸路遶烏尤棟雲簾雨邀人留若為喚得)¶
　　(涪翁起題作/西南第一樓)¶
　　芳華樓賞梅詩(素娥竊藥不奔月化作江梅寄幽/絶天工丹粉不敢施雪洗風吹見)¶
　　(真色出籬藏塢香細細臨水隔烟情脈脈一春花/信二十四縱有此香無此格放翁年來百事惰惟)¶
　　(見梅花愁欲破金壺列置春滿屋寶髻斜簪光照/座百榼淋漓玉斝飛萬人辟易銀鞍過不惟豪横)¶
<pb:KR2k0052_WYG_039-52a>¶
　　(壓清臞聊為/詩人洗寒餓)¶
　　龍掛詩(成都六月天大風拔屋動地聲勢雄黒雲/崔嵬行風中凜如鬼神塞虛空霹靂迸火)¶
　　(射地紅上帝有命起伏龍龍尾不卷曳天東壯哉/雨點車軸同山灌水溢路不通連根拔出千尺松)¶
　　(未言為人作年豐/偉觀一洗芥蔕胸)¶
　　樓上醉歌詩(我遊四方不得意佯狂施藥成都市/大瓢滿貯隨所求聊為疲民起憔悴)¶
　　(瓢空夜靜上高樓買酒捲簾邀月醉醉中拂劒光/射月往往悲歌獨流涕剗却君山湘水平斫却桂)¶
　　(樹月更明丈夫有志苦/難成修名未立華髮生)¶
　　臨别成都帳飲萬里橋贈譚徳稱詩(成都城南萬/里橋蘆根蘋)¶
<pb:KR2k0052_WYG_039-52b>¶
　　(末風蕭蕭映花碾草鈿車小駐坡驀澗青驄驕入/門翠徑絶窈窕臨水飛觀何岧嶤判無功名著不)¶
　　(朽惟仗詩酒寛無聊迎霜早已足雉兔微冷便欲/思狐貂喜看縷鱠映盤箸恨欠斫蟹加橙椒坐中)¶
　　(譚侯天下士龍馬毛骨矜超遥烏犀白紵謫仙明/但可邂逅不可招今年一戰馘餘子風送六翮凌)¶
　　(青霄美人再拜乞利市醉墨飛落生鮫綃我衰於/世百無用十年不趂含元朝華纓肯傍蕭颯鬢寶)¶
　　(帶那束龍鍾腰祝君好去事明主日望分喜/來漁樵遊談引類亦細事寄酒且解相如消)¶
　　浣溪女詩(江頭女兒雙髻丫嘗隨阿母供桑麻當/戸夜織聲咿啞地爐豆䕸煎土茶長成)¶
　　(嫁與東西家柴門相對不上車青裾竹笥何所嗟/插髻煜煜牽牛花城中妖姝臉如霞爭嫁官人慕)¶
　　(高華青驪一出天之/涯年年傷春抱琵琶)¶
<pb:KR2k0052_WYG_039-53a>¶
　　趙汝愚致爽軒詩(濃隂夾道水流渠吹盡殘花不/復餘惟有范家千畝竹青青依)¶
　　(舊色/侵書)¶
　　范成大中巖詩(赤巖倚竛竮翠邏森成削岑蔚嵐/氣重稀閒暑光薄聊尋大士處往)¶
　　(扣洞門鑰雙撐紫玉關中矗翠雲幄應供華藏海/歸坐寶樓閣無法可示人但見雨花落不知龍湫)¶
　　(勝何似魚潭樂夜深山四來人靜天一握驚看丹/桂白月影到林壑門前六月江世界塵漠漠寶瓶)¶
　　(有甘露一滴洗煩濁捫/天授斗杓請為諸君酌)¶
　　蜀西湖詩(閒隨渠水來偶到湖光裏仍呼水月舟/徑度雲錦地誰不云解飲我已荷香醉)¶
　　(湖隂玉嬋娟敻立紅粧外何須東閣梅悠然自詩/思驚風入午暑水竹有秋意采菱不盈掬興與蓴)¶
<pb:KR2k0052_WYG_039-53b>¶
　　(鱸㑹遥知新津/宿魂夢亦清麗)¶
　　楊甲遊滄浪亭詩(霧回林蒼黄漲落水寒碧西郊/好風景䁱霽千里色相從二三)¶
　　(子掃灑溪上石主人亦愛客沽酒洗玉粒年荒酒/味薄相勸助吻濕同光與共景弄此竹間日沄沄)¶
　　(憂端來落落險語出穽機誰復設&KR2024;髀各自適跳/波醉中舞野唱寒外急牛羊歸匆匆鳧雁來一一)¶
　　(獨行豈不好酒盡歸亦得頽然寄疎放未愛世褊/迫永懐堂中翁回首千嵗跡豈無獨坐願冉冉饑)¶
　　(凍逼霜空洞庭野天濶雲夢澤欲窮扶桑/枝尚挂滄海席何當從今去一夜生羽翼)¶
　　登安福浮屠詩(以高幖跨蒼天為韻得跨字高誰/能於虛空千仞擢修架層梯  &KR2665;)¶
　　(寥可厯不可跨疑從地上湧幻手聊一化飛龍送/千柱雷雨天一借巍巍大勝妙突兀此其亞道人)¶
<pb:KR2k0052_WYG_039-54a>¶
　　(豈澄觀佛事了閒暇指揮三百尺斤斧隨叱咤當/時奮赤手意濶已遭罵從來見奇特世眼一驚詫)¶
　　(塹山作平地海濶良可駕哀哉耳目陋未信猶疑/嚇凌高更回首落日在雲罅蒼蒼野浮樹漠漠水)¶
　　(分汊悲涼豪傑窟野冢埋王伯百年眼前/是俯仰閲榮謝惟當快飲酒醉聽風鈴夜)¶
　　謝翺花卿冢行(濕雲模糊埋秋空雨青沙白丹陵/東莓苔隂隂草茸茸云是花卿古)¶
　　(來冢花卿舊事人所知花卿古冢知者/誰精靈未歸白日西廟鴉啄肉枝上啼)¶
　　左右生題名詩(蜀地雖逺天之涯蜀人只隔一水/巴自從文翁建此學此俗化為齊)¶
　　(魯家頖林春風桑椹熟集鼓坎坎聞晨撾諸生堂/奥分左右相比以立如排衙九牧之金充嵗貢搜)¶
　　(出指鑛遺其沙卿雲褒武皆蜀秀虎豹各自雄鬚/牙兩京得人廣數路忍使丘中留子嗟不然題名)¶
<pb:KR2k0052_WYG_039-54b>¶
　　(百許輩無一顯者何謂耶我亦/典學老從事試向坐中尋孟嘉)¶
　　古柏詩(思人誰復念婆娑窟室崖隂未易磨四十/圍間看溜雨二千年後數恒河不堪與世)¶
　　(供狙械尚許遺民占鳥窠從此/便名夫子樹匡人斤斧奈予何)¶
　　到夔門呈王待制詩(手挈東風上水關鳯書迎日/看新班五湖家世烏衣巷三)¶
　　(峽樓臺赤甲山畫㦸門開春晝永臥龍帳穏/海波閒安危大計須公等天定應知即賜環)¶
　　仲昂題西門外筰橋下觀音院詩(雨砌風亭長緑/苔壁間題字半)¶
　　(塵埃城南蕭寺無人/跡幾度曽因送客來)¶
　　岑象求遊定林院詩(野濶連宫迥樓臺半倚山地/連巴峽近門對濮溪灣柏徑)¶
<pb:KR2k0052_WYG_039-55a>¶
　　(松烟濕岩房雨蘚斑白雲邀客住明月伴僧閒經/梵喧譁外香燈杳靄間勝遊成邂逅危搆喜躋攀)¶
　　(世路長何極塵心久欲還/輶車正催發緩步出重關)¶
　　劉壎輓制置使張珏詩(坤維拓提封形勝古天府/血戰五十秋零落餘八柱)¶
　　(江南傳箭急誰暇此回顧落目古渝城仗鉞乃甚/武天東甑雖墮吾自强支拄渡瀘躬討逆歸來戰)¶
　　(彌苦蕭條下夔門機穽伏中路咄咄快敵仇誰與/掩抔土哀哉關西雄國亡猶不負同時督軍將腰)¶
　　(金插/雙虎)¶
　　楊安誠白帝廟詩(蜀江萬壑俱東奔瞿塘喧豗爭/一門驚濤駭浪建瓴下巔崖仆)¶
　　(谷相吐吞朋妖窟宅恃幽阻正晝噴薄隂霾昏靈/宫奕奕鎮地險衆瀆稟命川祗尊赤甲後聳黄熊)¶
<pb:KR2k0052_WYG_039-55b>¶
　　(躍灩澦前峙青猿蹲舳艫銜尾下吳楚約束蛟鰐/如雞豚舊傳鼓角致雨雹裹篙不觸撐舟痕綜理)¶
　　(脈絡盡四徼帝假之柄攸司存子陽祚國十年近/此地未省東其轅連江列炬鐵鎖㫁戎備犇北無)¶
　　(留屯江關回首盡漢幟遺黎何自知公孫血食漢/代定不爾但有故壘山之樊子美誤信齊東語感)¶
　　(慨勇畧招英魂山川之靈載望秩僭偽詎可同時/論向來名實久淆溷薦祼無乃瀆俎膰請從酈元)¶
　　(為考證神理/昭昭斯可原)¶
　元吳成季送虞伯生使蜀詩(送别因思舊所經秦州/花栁短長亭三峯高附)¶
　　(仙人掌萬里先占使者星錦水東流江月白潼關/西去蜀山青當年不盡登臨意待爾重鐫劒閣銘)¶
　　虞集雪山圖為劉伯温監憲詩(我家成都雪山東/公家張掖雪山北)¶
<pb:KR2k0052_WYG_039-56a>¶
　　(吳船誰載鄭廣文起寫崑崙半天白張掖雪融草/木長禾生隴畝芻牛羊烽火連臺擬樓觀江海微)¶
　　(茫秋練光看書東觀夜如水太乙然藜照圖史從/遊冠帶文武備斐然四郡良家子君不見黄河奔)¶
　　(流百谷盈神禹疏鑿中州平極天/鳥道雲氣盡惟北有斗西長庚)¶
　　閒閒宗師和前韻期望過當復用韻以謝(草堂長/憶蜀西)¶
　　(郊屢卜歸休自折茅司馬檄傳驚父老少陵詩苦/入神交山多美竹深宜屋江有嘉魚逺致庖乞得)¶
　　(閒身當及早堯/時原自有由巢)¶
　　張道士蜀山圖詩(碧玉參天是蜀山舊曽飛度歴/孱顔松風上接空歌外蘿月長)¶
　　(懸合景間試劒丹崖秋隼疾濯纓錦水夜/龍閒君家虛靖歸來日冉冉蓬壺為憶還)¶
<pb:KR2k0052_WYG_039-56b>¶
　　贈道人簡天碧畫士詩(千仞青山裏和衣坐石苔/看雲為雨去聽水共風來)¶
　　(春盡揚雄老秋清宋玉哀/故園誰賦得空對畫圖開)¶
　　重贈簡畫士詩(雲氣連山動松聲夾雨寒抱琴穿/竹徑留棹寄江湍夕照歸神女春)¶
　　(隂帶錦官此生舊/同里偏解寫潺湲)¶
　　仁壽寺僧報更生佛祠前生瑞竹有懐故園詩(聞/道)¶
　　(故園生瑞竹試從來使問何如蒼筤獨出千叢裏/翠節駢生數尺餘比管可吹丹穴鳯長竿莫釣錦)¶
　　(溪魚折筳已向靈氛卜亦説能歸似兩疏瞿聞道/故園生瑞竹令人歸興滿江干扁舟不畏  塘險)¶
　　(匹馬誰云蜀道難杜甫溪頭花匼匝孔明廟裏柏/闌珊新堂題作歸與字定得臨江把釣竿  聞道)¶
<pb:KR2k0052_WYG_039-57a>¶
　　(故園生瑞竹山僧為我重栽培百年雨露餘生息/一日風雲幾往迴壠上枯桑鴞萃止城東華表鶴)¶
　　(歸來聖恩若許歸田/里千石清尊為爾開)¶
　　趙孟頫巫山十二峯詞(疊嶂千里碧長江一帶清/瑶壇霞冷月朧明欹枕若)¶
　　(為情雲過船窻白星移宿霧晴古今離恨撥難平/惆悵峻猿聲    片月生危岫殘霞拂翠桐登龍)¶
　　(峯下梵王宫千古感遺蹤栁色眉邊緑花明臉上/紅欲尋靈跡阻江風離思杳無窮    松鶴堆嵐)¶
　　(靄陽臺枕水湄風清月冷好花時惆悵阻佳期别/夢遊蝴蝶離歌怨竹枝悠悠往事不勝悲春恨入)¶
　　(雙眉離思雲裏高唐觀江邊楚客舟上昇峯月照/粧樓    兩悠悠雲雨千重阻長江一帶秋歌聲)¶
　　(頻咽引離愁光景恨如流過客絶頂朝雲散寒江/暮雨頻楚王宫殿已成塵    轉傷神月是巫娥)¶
<pb:KR2k0052_WYG_039-57b>¶
　　(伴花為宋玉鄰一聽歌調一舍嚬哀怨竹枝春纖/  雨過蘋汀逺雲深水國遥渡頭齊舉木蘭橈)¶
　　(細楚宫腰暎水匀紅臉偎花整翠翹行人倚棹正/無聊一望一魂銷    碧水鴛鴦浴平沙荳蔲紅)¶
　　(望霞峯翠一重重帆卸落花風澹薄雲籠月霏微/雨灑篷孤舟曉泊浪聲中無處問音容    芍藥)¶
　　(空投贈丁香漫結愁鳯樓鸞去兩悠悠新悵怯逢/秋山色驚心碧江聲入夢流何時弦管簇歸舟蘭)¶
　　(棹泊沙頭别是碧水澄青黛危峯聳翠屏竹枝歌/怨月三更    㫁腸聲烟外黄牛峽雲邊白帝城)¶
　　(扁舟清夜泊蘋汀倚棹不勝情惆悵鶴信三山逺/羅帬片水深高堂春夢杳難尋    至如今十二)¶
　　(峯前月三千里外心紅牋錦字信沈沈腸斷舊香/衾    曉色飄紅豆平沙枕碧流泉聲雲影弄新)¶
　　(秋觸處是離愁臉淚横波淡眉攢片月收佳人無/笑準難休來整玉搔頭    嬝娜江邊栁飄颻嶺)¶
<pb:KR2k0052_WYG_039-58a>¶
　　(上雲卸帆迴棹楚江濱歸信夜來聞欲拂珊瑚枕/先熏翡翠帬江頭含笑去迎君鸞鳯畫成羣)¶
　明劉基蜀國弦(悲笳拍㫁河冰結湘靈曲終斑竹裂/為君更奏蜀國弦一彈一聲飛上天)¶
　　(蜀國周遭五千里峩眉迢迢連玉壘峩嶓出水作/大江地砉天浮戒南紀舒為五色朝霞暉慘為虎)¶
　　(豹嘷隂霏翕為千嶂雲雨入噓為百里雷霆飛白/鹽雪消春水滿谷鳥相呼錦城暖巴姬倚歌漢女)¶
　　(和楊栁壓橋花纂纂銅梁翠氣通青蛉碧雞啼落/天上星山都號風寡鵠泣杜鵑嗚咽愁幽㝠商悲)¶
　　(羽怒聽未了窮猿三聲巫峽曉瞿塘波浪翻九淵/倒瀉流泉喧木杪樓頭仲宣羈旅客故鄉渺渺音)¶
　　(塵隔含悽更聽蜀國/音不待天明頭盡白)¶
　　陳南賓遊草堂詩(西出秦關道路長岷峩東望鬱/蒼蒼蓬萊三賦舊無敵同谷七)¶
<pb:KR2k0052_WYG_039-58b>¶
　　(歌今可傷茅屋秋高風瑟瑟布衾鐵冷雨/牀牀浣花溪上應回首千載令人憶草堂)¶
　　方孝孺蜀道易(有序酷唐李白作蜀道難以譏刺/帥之  虐厥後韋臯治蜀陸暢反)¶
　　(其名作蜀道易以美之今其詞不傳伏惟今天子/以大聖御極殿下以睿哲之姿為蜀神明主臨國)¶
　　(以來施惠政崇文教中外同聲稱頌西方萬里之/外水浮陸走無有冦盜商賈駢集如赴鄉閭蜀道)¶
　　(之易於斯為至矣臣才雖不敢望白而所遇之時/白不敢望臣也因奉教作蜀道易一篇以述聖上)¶
　　(及賢王之徳名雖襲暢而詞無溢美頗謂過之嶺/美矣哉西蜀之難何今易而昔難陸有重巖峻)¶
　　(萬仞鑱天之險閣水有砅雷掣電懸流怒吼之江/關自昔相戒不敢至胡為乎今人操舟秣馬夕往)¶
　　(而朝還大聖建皇極王道坦坦如弦直西有雕題/鑿齒之夷北有氊裘椎髻之貊東南大海際天地)¶
<pb:KR2k0052_WYG_039-59a>¶
　　(島居州聚千萬國莫不奉琛執贄効朝貢春秋使/者來接迹何況川蜀處華夏賢王於此開壽域播)¶
　　(以仁風沾以義澤家和人裕櫜兵歛革豺狼變化/作騶虞蛇虺消藏同蜥蜴鑿山焚荒穢畧水剷崖)¶
　　(石帆檣扇履任所往宛若宇宙重開闢美哉蜀道/之易有如此四方行旅絡繹來遊成都萬室比屋)¶
　　(如雲桑麻蔽原野雞犬聲相同文翁之化孔明之/仁嚴鄭之節揚馬之文遺風漸被比鄒魯士行賢)¶
　　(哲方回參方今況有賢聖君大開學館較論典墳/坐令致化希華勲徵賢一詔到巖穴咄爾四方之)¶
　　(士孰不爭先而駿奔王道有通塞蜀道無古今至/險不在山與水只在國政並人心六朝五季時王)¶
　　(路嗟陸沈遂令三代民盡為獸與禽當時豈惟蜀/道難八荒之内皆晦隂今逢天子聖賢王之徳世)¶
　　(所欽文教洽飛動風俗無邪淫孱夫弱婦懐千金/悍吏熟視不敢侵蜀道之易諒在此咄爾四方來)¶
<pb:KR2k0052_WYG_039-59b>¶
　　(者不憚山/高江水深)¶
　　張三丰題元天觀詩(等閒釣罷海中鼇一笑歸來/祖晉陶花吐碧桃春正好笋)¶
　　(抽翠竹葉還高心懐鳯闕龍鱗㑹身寓龜城/馬足勞何必終南論捷徑宦情於我似鴻毛)¶
　　李東陽寄楊留耕先生詩(峩眉山頭雲氣濃錦官/城上花枝紅地靈人傑)¶
　　(應時出往嵗五識留耕翁一從獻策明光殿三世/科名眼中見鸚鵡洲前驄馬歸鳯凰池裏麒麟現)¶
　　(一品封高七袠稀烏紗玉帶明緋衣祇疑天上神/仙是若比人間富貴非誰信今人不如古片玉一)¶
　　(枝安足數蘇氏奇峯僅有三竇家芳樹纔稱五太/史文章祕閣勲少年狀元才出羣眼看是父復是)¶
　　(子此語吾傳揚子雲白頭憂國猶心切剛道承平/好時節已見西川洗甲兵更依北斗瞻京闕懸霜)¶
<pb:KR2k0052_WYG_039-60a>¶
　　(彩筆泥金箋為君興寄西南天願/山不童花不老一嵗一賦長生篇)¶
　　李夢陽寄寄菴子詩(寄菴子張鵬也洪雅人利寄/菴子嘗曰人生寄爾然  孰)¶
　　(與義安愆孰與美久臭孰與芳永庫部駱子以其/言告李子李子曰卓哉張子持此於天下誘之能)¶
　　(移撼之能動乎能招之來麾之去乎吁乎張子者/足以荷天下之重矣於是作寄寄菴子詩  嚶其)¶
　　(鳴矣彼何求天下願識韓荆州心傾意投神便往/萬古不廢江河流張侯崛起西南裔覽輝振翮風)¶
　　(雲際鉤陳蒼涼閶闔閉排閽直謁蓬萊帝豸冠峩/峩不動紳挺身遂作蘭臺賓竊憤辛裾謂淟涊誓)¶
　　(與朱檻爭嶙峋已看騕褭狹道路復訝鵰鶚卑風/塵霜飛維揚海月苦陽行沮洳汾花春還朝衮衣)¶
　　(煥日月立仗正色偕星辰行步既工馬復瘦諌草/毎就雞將晨餘力猶馳翰墨圃先秦兩漢文心古)¶
<pb:KR2k0052_WYG_039-60b>¶
　　(壯志真趫劒閣銘幽懐緬擬歸田賦拖珠響玉豈/不足靦顔徒餐竟何補及時願作朝陽鳯不然退)¶
　　(與漁樵伍予也綸竿孟諸客心本無他衆莫白李/白世人欲殺之蘇軾能詩遭貶斥雷劒雖埋光在)¶
　　(天卞玉未剖終為石垂老重逢四海清虛名幸免/諸公擲思君欲追嵇吕駕贈言輒踐回田迹有田)¶
　　(負郭不餓死且/自射獵芒碭澤)¶
　　陶驥送田國用鎮撫還蜀詩(燕臺花栁客徜徉蜀/國風烟興渺茫玉勒)¶
　　(幾年登劒閣江船五月下瞿塘清樽錦軸高人共/玉笛短簫良夜長年少壯遊輕萬里可容華髮綴)¶
　　(清/霜)¶
　　胡濙祥符訪張三丰詩(交情已久念離羣獨向山/中禮白雲龍送雨來留客)¶
<pb:KR2k0052_WYG_039-61a>¶
　　(住鹿銜花至與僧分疎星出竹昏時見流水鳴/渠靜夜聞却憶故人如此隠題詩誰是鮑參軍)¶
　　雷賀正初同陳玉泉代巡飲青羊宫詩(丹室崔嵬/傍郭幽塵)¶
　　(襟喜向上清遊青羊自古逢𤣥肆白鶴何年下寶/丘鐘鼓頻開千堞曉松筠長鎖四時秋仗君繡斧)¶
　　(霜威霽萬象/春寒錦水流)¶
　　余子俊次唐王勃元武山聖泉詩(青鞵布襪陟層/巔望道其如未)¶
　　(及泉天近尋常塵不到旬當十四月猶弦山花亂/落誰為掃野鶴相隨或在前老我重來應指日山)¶
　　(靈珍重/䕶寒烟)¶
　　楊春同前題(丹厓翠壁接雲巔元武西山湧聖泉/一水靜中拖緑黛萬松深處響冰弦)¶
<pb:KR2k0052_WYG_039-61b>¶
　　(登臨恍訝崑崙頂倡和渾疑太華前/緬想昔人増感慨數聲啼鳥度晴烟)¶
　　徐文華大司馬梧山李公詩(吾受李公知未識李/公面嗟公久方殁緬)¶
　　(懐何由見休休好善心卓卓當朝彦美玉瑩無瑕/精金嘗百錬氣概凌秋空巋若靈光見所在樹功)¶
　　(勛聲光耀雷電後進/賴推轂曽不遺寸善)¶
　　劉堪費烈女吟(永康費氏女年少十八九擇對無/可人真心似瓊玖禮法以防身絲)¶
　　(麻常在手至正十七載太嵗次丁酉逆賊從東來/旌旗摇北斗三巴數十城皆降不敢後唐姬與姜)¶
　　(氏不慚為賊偶費女涕泣悲勤勤告父母人生棄/禮義猪狗亦何有我身不如賊我死骨不朽夜深)¶
　　(盛容飾自縊後園栁高義感行人痛心而蹙首平/章買奴者左丞韓叔亨低頭奴屈膝拜賊乞餘生)¶
<pb:KR2k0052_WYG_039-62a>¶
　　(不能受白刃空負朝廷恩茫茫天壤間生死義與/仁泰山與鴻毛孩提知重輕費女生草野烈烈超)¶
　　(凡倫二公國柱石棄甲如輕/塵芳名與汚跡遺戒千百春)¶
　　安磐弔張士元詩(七載遐方謫三年諌議班家聲/續臺史封事動天顔弔客何人)¶
　　(至秦川有櫬還不才/同放逐後死淚潺湲)¶
　　何景明賦四亭詩四章(秀地名山出晴窻疊巘羅/褰帷入雲霧拂鏡影嵯峨)¶
　　(仙客丹梯意樵人白石歌悠然時一眺佳色滿烟/蘿  見中田背北郭曲樹俯通川未羨龎公隠先)¶
　　(知沮溺賢驅牛迎社日聽鳥餉春烟閒讀農書罷/逍遥策杖前  閲舊種三湘岸初移千樹香柰花)¶
　　(繁檻雪丹果壓簷霜裊裊生南國娟娟貢玉堂嘉/應伯夷並高詠楚臣章  楚翠幹盤仙樹西亭烟)¶
<pb:KR2k0052_WYG_039-62b>¶
　　(霧中風簾自馥郁月幌共玲瓏白露棲雙鶴/青天下八公獨同招隠曲攀望小山叢  淮)¶
　　吳廷舉宿玉蟾寺詩(川北湖南一水通生涯半寄/祝融峯此身尚逐雲來往又)¶
　　(挂玉蟾/山上松)¶
　　劉成穆過千佛巖和察罕廉訪韻(丹壁蒼巖青鐵/楹巖頭石溜蘚)¶
　　(苔生千年刻畫魚龍擁白日隂溟麋鹿行金草細/摇蘿洞冷玉魚横過石梁清臨流拊樹看心折野)¶
　　(寺黄碑/月二更)¶
　　楊廷和贈劉春劉台詩(君家兄弟好文章經學淵/源有義方奪錦兩刋鄉試)¶
　　(録凌雲雙立解元坊大蘇氣節古來少小宋才/名天下香從此聖朝添故事巴山草木也生光)¶
<pb:KR2k0052_WYG_039-63a>¶
　　楊慎竹枝歌(夔州府城白帝西家家樓閻層層梯/冬雪下來不到地春水生時與樹齊)¶
　　(曬日照峯頭紫霧開雪消江面緑波來魚復浦邊/  網去麝香山下打柴回  江頭秋色換春風江)¶
　　(上楓林青又紅下水上風來往慣一年長在馬船/中  最高峯頂有人家冬種蔓菁春采茶長笑江)¶
　　(頭來往客冷風寒雨宿天涯香清江白石女郎神/門外往來祈賽頻風颭青旗  雨歇山薑花開瑶)¶
　　(草春同紅粧女伴碧江濆蓪草花簪茜草帬西舍/東鄰  夜燭吹笙打鼓賽朝雲  神女峯前江水)¶
　　(深襄王此地幾沈吟煜花温玉朝朝態翠壁丹楓/夜夜心  上峽舟郎風浪多送郎行去為郎歌白)¶
　　(鹽紅錦多多載危石高灘穏穏過青無義灘頭風/浪收黄雲開處見黄牛白波一道  峯裡聽盡猿)¶
　　(聲是/峽州)¶
<pb:KR2k0052_WYG_039-63b>¶
　　孝津行詩(岷山青蟠空下映犍為江江濱有孝娥/自名叔先雄娥父為功曹冉冉趨府中)¶
　　(泛舟越洪濤捐軀以凶終娥也痛文死臨淵矢相/從練囊封兒臂珠環係兒躬寄言與兒别别去不)¶
　　(再逢寧假黿鼉梁直下蛟龍宫川后垂懸鑒江妃/憐丹衷死抱父屍出依泊葶花叢戚黨悲復感閭)¶
　　(里唁且閧風誼動今古廟貌森穹崇文紀與令伯/祠墓相西東解使犍為縣永作忠孝邦岷之山石)¶
　　(可泐犍之江波可竭千秋菊/兮萬春蘭孝娥之名焉可滅)¶
　　黄輝送李都御史平播後奉命治水詩(何許山河/有不臣夜)¶
　　(郎霪霧豫州津為憐白虎收幡地便昱黄龍負艦/身人代擬同堯丙子精靈行付禹庚辰凱歌應奏)¶
　　(巴人曲荷鍤/何由列水濱)¶
<pb:KR2k0052_WYG_039-64a>¶
　　郭莊巫山高詩(巫峽之山崔嵬兮干雲并吐芙蓉/巔十二峯巒竦秀兮瑰如鳴環簪)¶
　　(玉鬬嬋娟當時章華臺上兮細腰落雪曳翩躚吁/嗟哉襄王何事神遊華胥天自從高唐精靈感夢)¶
　　(憐山中芳樹琪花兮笑日披霞弄粉鉛十二峯巒/低昂異態兮纍纍猶作望夫篇又若亭亭龍影照)¶
　　(寒泉巫峽之山崔嵬兮只今人去千年陵谷遷巴/流東逝恨綿綿但見千巖萬壑蒼蒼兮朝夕雲霧)¶
　　(濛濛連苦竹叢中飛杜鵑年年春風呌破桃花烟/崔嵬兮巫峽之山巔高唐遺跡何年惟有古今騷)¶
　　(客兮寫江山文藻流傳琅琅兮巫/山篇吁嗟哉千載王孫作嵬僊)¶
　　魏裳巫山詩(巫山倚天外地險控荆門鳥道青蘿/暗猿聲落日繁隂晴千壑變雲雨二)¶
　　(儀昏寂寞高唐/夢空傳宋玉言)¶
<pb:KR2k0052_WYG_039-64b>¶
　　余承業送楊升菴客還滇南(子雲辭天禄南走哀/牢鄉稽首謝閶闔銜)¶
　　(恩不敢忘策馬達天津張帆度飛梁孤劍伴衾枕/洞庭與瀟湘鵩賦揮賈涕鳯歌激楚狂幽蘭被九)¶
　　(畹采采不盈筐五月冒瘴氣異哉驅逐强問俗邁/牂牁至止滇之陽卉木麗繁輝山海摇晴光復有)¶
　　(好奇士摳衣來門牆濯泉選碧玉齧雪搜點蒼城/飛花霧煖寺入松風涼飯兒資海貝宴客傳檳榔)¶
　　(可惜昆明旅可憐詞林望蹉跎成白首艱苦㫁柔/腸金雞豈不赦奈何數乃妨暫以奉戎役趨過桑)¶
　　(梓旁青冢咽烏號荆樹悲鴻翔萬物遂施化窮旻/胡茫茫夙夜懐往義秉燭理行裝邂逅青衣浦勸)¶
　　(進紫霞觴歴歴嵗月馳悠悠道路長袂連意俱愜/鬢改情各傷抱憂予局促戒逺君徬徨徬徨聽我)¶
　　(歌浮生焉用忙潮州非魍魎白也流夜郎折木感/姬旦撫髀思馮唐神劒有時合良璧豈終藏騏驥)¶
<pb:KR2k0052_WYG_039-65a>¶
　　(食弗飽荃蕙性本芳詹尹不能卜顔壽彭乃殤天/運詎如此窮達未可量努力崇令徳萬禩仰文章)¶
　　(養雛學鳯鳴挾飛覽遐荒金馬舊梧竹翩翩雲錦/裳歌罷轉遲暮棹月下平羌江鳥舌初巧江栁眉)¶
　　(已黄離别在須臾後㑹擬何/方夢中見顔色尺素遥為將)¶
　　周洪謨雪山天下高詩(巨靈擘㫁崑崙山移來坤/維參井間内作金城障三)¶
　　(蜀外列碉䂺居百蠻自昔蠶叢始開國千巖萬谷/積寒雪疑有五城十二樓玉色玲瓏界天白光連)¶
　　(銀漢霏素虹六月大暑飄寒風俯見五嶽在平地/遥窺三島皆溟濛此去石紐無幾許昔鍾靈秀生)¶
　　(大禹當時自此導江/流至今名垂千萬古)¶
　　眉山天下秀(大峨兩山相對開小峨迤邐中峨來/三峨之秀甲天下何須涉海尋蓬萊)¶
<pb:KR2k0052_WYG_039-65b>¶
　　(昔我登臨彩雲表獨騎白鶴招青鳥石龕石洞何/參差時遇仙人拾瑶草丹崖瀑布連天河大鵬圖)¶
　　(南不可過晝昏雷雨起林麓夜深星斗棲巖阿四/時青黛如繡繪岷嶓蔡䝉實相對昔生三蘇草木)¶
　　(枯但願再/生三蘇輩)¶
　　瞿唐天下險(兩崖壁立何險巇巴東大江如一絲/杜宇神功渺何許堯時餘燼誰復知)¶
　　(中流灩澦實挺特如牛如馬夏秋月怒濤掀天萬/壑雷巨漩觸石千層雪湯湯東去幾洄灣虎頭狼)¶
　　(尾如連環赤甲下映人鮓甕黄牛高抗鬼門關憶/昔英雄割據日插木為梯上絶壁只今四海盡為)¶
　　(家鎖江鐵/柱存何益)¶
　　巫山天下奇(靈鼇一動海水翻三山飄流無定根/岱輿忽失十二峯萬流飛墮夔之門)¶
<pb:KR2k0052_WYG_039-66a>¶
　　(仰把銀漢洗青黛俯瞰長江似衣帶地森玉笋青/雲端大開罨畫彩虹外山間神女棲陽臺芙蓉為)¶
　　(貌玉為腮如何朝暮行雲雨却使懐襄相繼來無/乃宋玉善蠱惑託為怪誕荒淫説只今高崖紫蔓)¶
　　(間惟有猿/聲哀不絶)¶
　　趙貞吉成都揚子雲洗墨池詩(墨鱗跋浪遊奇門/靈烏下掃腸泔痕)¶
　　(幽蚪吐水沈古影武擔山風珮珊冷魂迷瘴雨芙/蓉濕侯芭噴腔三斗汁黄金蹴地吹作灰商鬼蒿)¶
　　(成淚/花澁)¶
　　眉山歌(白帝昔稟鴻濛匠鑄錯江山排罔象赤髓/鎔成巴字流青稜幻出峩眉狀峩眉兩片)¶
　　(翠浮空日月跳轉成雙瞳美人西倚映碧落崑崙/東向縣青銅嘉陵黛色何窈窕暮雨朝雲情未了)¶
<pb:KR2k0052_WYG_039-66b>¶
　　(力士空埋工冶魂王孫暗轉琴心調可憐烟靄下/燈州望望行人芳意留香象渡河春泯泯碧雞啼)¶
　　(晚思悠悠歸來悵悵高唐趾不願封侯願遊此錦/繡洪都羨畫圖神明此宅嗟疑似憶昨路遶犍為)¶
　　(中褰裳遥指白雲峯蟠霄拓落開南紀鼉吼鯨訇/迨巨蹤此山疑有真靈住此地遥疑接懸圃天上)¶
　　(年年種白榆人間嵗嵗飛紅雨白榆紅雨異凡仙/放光臺上一茫然百年萬刼僅彈指七十二君皆)¶
　　(比肩雪嶺星橋殊小小銅梁玉壘何渺渺西拈優/鉢影團團東釣珊瑚光杲杲蒼顔灝炁有誰同羞)¶
　　(落襄王一夢中塵心祗㑹題紅葉素業先須訪赤/松白龍吐霧成海水青鳥銜花供寸晷我來踏遍)¶
　　(八十四盤旋飛雪之奇蹤一洗靈山少年恥長卿/多病在臨邛傾心縹緲玉芙蓉抽毫為作大人賦)¶
　　(折簡應招/無是公)¶
<pb:KR2k0052_WYG_039-67a>¶
　賦¶
　漢揚雄蜀都賦(蜀都之地古曰梁州禹治其江渟臯/彌望鬱乎青葱沃埜千里上稽乾度)¶
　　(則井絡儲精下按地紀則坤宫奠位東有巴賨綿/亘百濮銅梁金臺火井龍湫其中則有玉石嶜岑)¶
　　(丹青玲瓏邛節桃枝石䲛水螭南則有犍䍧潛夷/昆明峨眉絶限㟍嵣嵁巖亶翔靈山揭其右離堆)¶
　　(被其東於近則有瑕英菌芝玉石江珠於逺則有/銀鉛錫碧馬犀象僰西有鹽泉鐵冶橘林銅陵邙)¶
　　(連盧池澹漫波淪其旁則有期牛兕旄金馬碧雞/北則有岷山外羌白馬獸則麙羊野麋羆㹈貘貒)¶
　　(麕&KR2738;鹿麝戸豹能黄獑胡蜼玃猨蠝玃猱猶豰畢/方爾乃蒼山隠天岎崯迴叢増嶃重崒&KR3095;石&KR3407;崔)¶
　　(&KR3157;&KR3155;嶵㟴霜雪終夏叩巖岭嶙崇隆臨柴諸徼崼/&KR1160;五矹參差湔山巖巖觀上岑嵓龍陽累峗漼□)¶
<pb:KR2k0052_WYG_039-67b>¶
　　(交倚&KR1936;崪崛﨑集嶮脇施形精出偈嵁&KR2565;隠倚彭/門嶋㟅&KR1756;嵃嵑㞹方彼碑池&KR3233;&KR3329;輵&KR2444;礫乎岳岳)¶
　　(北屬崑崙泰極涌泉醴凝水流津漉集成川於是/乎則左沈犂右羌庭漆水浡其匈都江漂其涇乃)¶
　　(溢乎通溝洪濤溶洗千湲萬谷合流逆折泌瀄乎/爭降湖潧排碣反波逆濞□石洌巘紛□周溥旋)¶
　　(溺寃綏頽慚博岸敵呷䘹瀨磴巖摚汾汾忽溶闛/沛踰窘出限連混陁隧銍釘鍾涌聲讙薄泙龍歴)¶
　　(豐隆潛延延雷扶電擊鴻康濭逺逺乎長喻馳山/下卒湍降疾流分川並注合乎江州於木則楩櫟)¶
　　(豫章樹榜□櫖樿柙青稚雕梓枌梧橿櫪㯕楢木/椶枒信楫叢俊幹凑集&KR2793;柍楬圠樘椅從風推)¶
　　(參循崖撮捼涇淫溶繽紛幻靡汎閎野望芒芒菲/菲其竹則鍾龍䇣□野篠紛鬯宗生族攢俊茂豐)¶
　　(芙洪溶忿葦紛揚搔樖與風披夾江緣山尋卒而/起結根才業填衍迥野若此者方乎數十百里於)¶
<pb:KR2k0052_WYG_039-68a>¶
　　(氾則汪汪漾漾積土崇隄其淺濕則生蒼葭蔣蒲/藿芧青蘋芊葉蓮藕茱華菱根其中則有翡翠鴛)¶
　　(鴦梟鸕鷁鷺鶴鶤鷫鷞其深則有徧獺沈鱓水豹/蛟蛇黿蟺鼈龜衆鱗鰨&KR3083;爾乃其都門二九四百)¶
　　(餘閭兩江珥其市九橋帶其流武擔鎮都刻削成/蘞王基既夷蜀侯尚叢邛籠石□岓岑倚從秦漢)¶
　　(之徙元以山東是以隤山厥饒水貢其獲苴竹浮/流龜磧石蝎相救魚酌不收&KR3409;&KR3312;鴝䳨風胎雨鷇)¶
　　(衆物駭目殫不知所禦爾乃其蓏羅諸圃□緣畛/黄甘諸柘柿桃杏李枇杷杜樼栗柰棠梨離支雜)¶
　　(以梴橙被以櫻梅樹以木蘭扶林禽爚般關旁支/何若英絡其間春机楊栁褭弱蟬抄扶施連卷&KR2629;)¶
　　(貕螗蛦子□呼焉爾乃五穀馮戎𤓰匏饒多卉以/部麻往往薑梔附子巨蒜木艾椒蘺蒟醬酴清衆)¶
　　(獻儲斯盛冬育筍舊菜増伽百華投春隆隠芬芳/蔓茗熒郁翠紫青黃麗靡蠄燭若揮錦布繡望芒)¶
<pb:KR2k0052_WYG_039-68b>¶
　　(兮無幅爾乃其人自造奇錦紌繏&KR3316;䋶縿緣盧中/發文揚采轉代無窮其布則細都弱折綿繭成衽)¶
　　(阿麗纖靡避晏與隂蜘蛛作絲不可見風筩中黄/潤一端數金雕鏤釦器百伎千工東西鱗集南北)¶
　　(並凑馳逐相逢周流往來方轅齊轂隠軫幽輵埃喉/㪍塵拂萬端異類崇戎總濃般旋闤闠齊&KR0689;楚而)¶
　　(不感概萬物凑馳四時迭代彼不折貨我㒺之械/財物饒贍蓄積備具若夫慈孫孝子宗厥祖禰鬼)¶
　　(神祭祀練時選日瀝豫齋戒襲明衣表𤣥縠儷吉/日異清濁合疎明綏離旅乃使有伊之徒調夫五)¶
　　(味甘甜之和芍藥之羹江東鮐鮑隴西牛羊糴米/肥䐗&KR2856;&KR1892;不行鴻□&KR3076;乳獨竹孤鶬炮鷁被魮之)¶
　　(胎山麕□腦水遊之腴蜂豚應鴈被鴳晨鳧戮鶂/初乳山鶴既交春羔秋&KR1338;膾鮫龜肴秔田臑鷩形)¶
　　(不及勞五肉七菜朦厭腥臊可以練神養血腄者/莫不畢陳爾乃其俗迎春送臘百金之家千金之)¶
<pb:KR2k0052_WYG_039-69a>¶
　　(公乾池泄澳觀魚於江若其吉日嘉㑹期於送春/之隂迎夏之陽侯羅司馬郭范畾楊置酒乎滎川)¶
　　(之閒宅設坐乎華都之高堂延帷揚幕接帳連岡/衆器雕琢藻刻將星朱緑之畫邠聁麗光龍蛇蜿)¶
　　(蜷錯其中禽獸奇偉髦山林昔天地降生杜鄠密/促之君則荆上亡尸之相厥女作歌是以其聲呼)¶
　　(吟靖領激呦喝啾户音六成行夏低徊胥徒入㝠/及廟噆吟請連單情舞曲轉節踃馺應聲其佚則)¶
　　(接芬錯芳襜袩纖延&KR2025;淒秋發陽春羅儒吟吳公/連眺朱顔離絳脣𦕈𦕈之態吡噉出焉若其遊怠)¶
　　(魚弋郤公之徒相與如平陽□巨沼羅車百乗期/㑹投宿觀者方隄行船競逐偃衍撇曳絺索恍惚)¶
　　(羅罥瀰澥蔓蔓沕沕籠睢䁨兮罧布列枚孤施兮/纖繁出驚雌落兮高雄蹷翔□挂兮奔縈畢俎飛)¶
　　(膾沈單/然後别)¶
<pb:KR2k0052_WYG_039-69b>¶
　晉左思蜀都賦(有西蜀公子者言於東吳王孫曰蓋/聞天以日月為綱地以四海為紀九)¶
　　(土星分萬國錯跱崤函有帝皇之宅河洛為王者/之里吾子豈亦曽聞蜀都之事歟請為左右揚摧)¶
　　(而陳之夫蜀都者蓋兆基於上世開國於中古廓/靈關以為門包玉壘而為宇帶二江之雙流抗峨)¶
　　(眉之重阻水陸所凑兼六合而交㑹焉豐蔚所盛/茂八區而罨藹焉於前則跨躡犍牂枕輢交趾經)¶
　　(途所亙五千餘里山阜相屬舍谿懐谷岡巒糾紛/觸石吐雲鬱葐蒀以翠微崛巍巍以峨峨干青霄)¶
　　(而秀出舒丹氣而為霞龍池&KR1565;瀑濆其隈漏江伏/流潰其阿汨若湯谷之揚濤沛若濛氾之涌波於)¶
　　(是乎邛竹緣嶺菌桂臨崖旁挺龍目側生茘枝布/緑葉之萋萋結朱實之離離迎隆冬而不凋常曄)¶
　　(曄以猗猗孔翠羣翔犀象競馳白雉朝雊猩猩夜/啼金馬騁光而絶景碧雞儵忽而曜儀火井沈熒)¶
<pb:KR2k0052_WYG_039-70a>¶
　　(於幽泉高爓飛煽於天垂其間則有琥珀丹青江/珠瑕英金沙銀鑠符采彪炳暉麗灼爍於後則却)¶
　　(背華容北指崑崙緣以劒閣阻以石門流漢湯湯/驚浪雷奔望之天迴即之雲昏水物殊品鱗介異)¶
　　(族或藏蛟螭或隠碧玉嘉魚出於丙穴良木攢於/褒谷其樹則有木蘭梫桂杞櫹椅桐椶枒楔樅楩)¶
　　(柟幽藹於谷底松柏蓊鬱於山峯擢修幹竦長條/扇飛雲拂輕霄羲和假道於峻岐陽烏迴翼乎高)¶
　　(標巢居棲翔聿兼鄧林穴宅奇獸窠宿異禽熊羆/咆其陽鵰鶚鴆其隂猿狖騰希而競捷虎豹長嘯)¶
　　(而永吟於東則左綿巴中百濮所充外負銅梁於/宕渠内函要害於膏腴其中則有巴菽巴㦸靈壽)¶
　　(桃枝樊以蒩圃濱以鹽池&KR2599;蛦山棲黿龜水處潛/龍蟠於沮澤應鳴鼓而興雨丹砂赩熾出其坡蜜)¶
　　(房郁毓被其阜山圖采而得道赤斧服而不朽若/乃剛悍生其方風謡尚其武奮之則賨旅翫之則)¶
<pb:KR2k0052_WYG_039-70b>¶
　　(渝舞鋭氣剽於中葉蹻容世於樂府於西則右挾/岷山湧瀆發川陪以白狼夷歌成章坰野草昧林)¶
　　(麓黝䨹交讓所植蹲鴟所伏百藥灌叢寒卉冬馥/異類衆夥於何不育其中則有青珠黄環碧砮芒)¶
　　(硝或豐緑荑或蕃丹椒蘪蕪布濩於中阿風連延/蔓於蘭臯紅葩紫飾柯葉漸苞敷蘂葳𬎼落英飄)¶
　　(颻神農是嘗盧跗是料芳追氣邪味蠲癘痟其封/域之内則有原隰墳衍通望彌博演以潛沬浸以)¶
　　(綿雒溝洫脈散疆里綺錯黍稷油油稉稻莫莫指/渠口以為雲門灑滮池而為陸澤雖星畢之滂沱)¶
　　(尚未齊其膏液爾乃邑居隠賑夾江傍山棟宇相/望桑梓接連家有鹽泉之井戸有橘柚之園其園)¶
　　(則有林檎枇杷橙柿梬楟榹桃函列梅李羅生百/果甲宅異色同榮朱櫻春熟素柰夏成若乃大火)¶
　　(流涼風厲白露凝微霜結紫梨津潤樼栗罅發蒲/萄亂潰石榴競裂甘至自零芬芳酷烈其圃則有)¶
<pb:KR2k0052_WYG_039-71a>¶
　　(蒟蒻茱萸𤓰疇芋區甘蔗辛薑陽蓲隂敷日往菲/微月來扶疎任土所麗衆獻而儲其沃瀛則有攢)¶
　　(蔣叢蒲緑菱紅蓮雜以藴藻糅以蘋蘩總莖柅柅/裛葉蓁蓁蕡實時味王公羞焉其中則有鴻儔鵠)¶
　　(侣䳲鷺鵜鶘晨鳧旦至候雁銜蘆木落南翔冰泮/北徂雲飛水宿哢吭清渠其深則有白黿命鼈𤣥)¶
　　(獺上祭鱣鮪鱒魴鮷鱧鯊鱨差鱗次色錦質報章/躍濤戲瀨中流相忘於是乎金城石郭兼市中區)¶
　　(既麗且崇實號成都闢二九之通門畫方軌之廣/塗營新宫於爽塏擬承明而起廬結陽城之延閣)¶
　　(飛觀榭乎雲中開高軒以臨山列綺窻而瞰江内/則議殿爵堂武義虎威宣化之闥崇禮之闈華闕)¶
　　(雙邈重門洞開金鋪交映玉題相暉外則軌躅八/達里閈對出比屋連甍千廡萬室亦有甲第當衢)¶
　　(向術壇宇顯敞高門納駟庭扣鐘磬堂撫琴瑟匪/葛匪姜疇能是恤亞以少城接乎其西市廛所㑹)¶
<pb:KR2k0052_WYG_039-71b>¶
　　(萬商之淵列隧百重羅肆巨千賄貨山積纖麗星/繁都人士女袨服靚粧賈貿墆鬻舛錯縱横異物)¶
　　(崛詭奇於八方布有橦華麪有桄榔邛杖傳節於/大夏之邑蒟醬流味於番禺之鄉輿輦雜沓冠帶)¶
　　(混并累轂疊跡叛衍相傾諠譁鼎沸則哤聒宇宙/囂塵張天則埃壒曜靈闤闠之裏伎巧之家百室)¶
　　(離房機杼相和貝錦斐成濯色江波黄潤比筒籝/金所過侈侈隆富卓鄭埒名公擅山川貨殖私庭)¶
　　(藏鏹巨萬鈲摫兼呈亦以財雄翕習邊城三蜀之/豪時來時往養交都邑結儔附黨劇談戲論扼腕)¶
　　(抵掌出則連騎歸從百兩若其舊俗終冬始春吉/日良辰置酒高堂以御嘉賓金罍中坐肴槅四陳)¶
　　(觴以清醥鮮以紫鱗羽爵既競絲竹乃發巴姬彈/弦漢女擊節起西音於促柱歌江上之&KR2397;厲紆長)¶
　　(袖而屢舞翩躚躚以裔裔合樽促席引滿相罰樂/飲今夕一醉累月若夫王孫之屬郤公之倫從禽)¶
<pb:KR2k0052_WYG_039-72a>¶
　　(於外巷無居人並乗驥子俱服魚文𤣥黄異校結/駟繽紛西踰金隄東越玉津朔别晦期匪日匪旬)¶
　　(蹴蹈䝉籠涉躐寥廓鷹犬倏眒罻羅絡幕毛羣陸/離羽族紛泊翕響揮霍中網林薄屠麖麋剪旄麈)¶
　　(帶文蛇跨雕虎志未騁時欲晚追輕翼赴絶逺出/彭門之闕馳九折之坂經三峽之崢嶸躡五屼之)¶
　　(蹇嵼㦸食鐵之獸射噬毒之鹿皛貙氓於葽草彈/言鳥於森木拔象齒戾犀角鳥鍛翮獸廢足殆而)¶
　　(朅來相與第如滇池集於江洲試水客艤輕舟娉/江妃與神游罨翡翠釣鰋鮋下高鵠出潛虯吹洞)¶
　　(簫發櫂謳感鱏魚動陽侯騰波沸涌珠貝沈浮若/雲漢含星而光耀洪流將饗獠者張帟幕㑹平原)¶
　　(酌清酤割芳鮮飲御酣賓旅旋車馬雷駭轟轟闐/闐若風流雨散漫乎數百里之間斯蓋宅土之所)¶
　　(安樂觀聽之所踊躍也焉獨三川為世朝市若乃/卓犖奇譎倜儻罔已一經神怪一緯人理逺則岷)¶
<pb:KR2k0052_WYG_039-72b>¶
　　(山之精上為井絡天帝運期而㑹昌景福肸蠁而/興作碧出萇𢎞之血鳥生杜宇之魄妄變化而非)¶
　　(常嗟見偉於疇昔近則江漢炳靈世載其英蔚若/相如皭若君平王褒暐煜而發秀揚雄含章而挺)¶
　　(生幽思絢道徳摛藻掞天庭考四海而為雋當中/葉而擅名是故游談者以為譽造作者以為程也)¶
　　(至於臨谷為塞因山為障峻阻塍埓長城豁險吞/若巨防一人守隘萬夫莫向公孫躍馬而稱帝劉)¶
　　(宗下輦而自王由此言之天下孰尚故雖/専諸夏之富有猶未若兹都之無量也)¶
　唐陸肱萬里橋賦(萬里兮蜀郡隋都二橋兮地角天/隅相去而如乖夷貊曽遊而只在)¶
　　(寰區倚檻多懐結長悲而莫極憑川試望思逺道/以何殊昔者滄海朝宗岷山發跡斯觀理水之要)¶
　　(若啓鑿穴之役逮夫東土為揚西邦日益架長虹/於兩地客思迢迢浩積水於千秋江流脈脈宇宙)¶
<pb:KR2k0052_WYG_039-73a>¶
　　(綿綿今來邈然結構應似途程甚偏將蹔遊於楚/岸欲徑度於巴川目㫁波中過巫峯之十二心馳)¶
　　(路半到荆門而五千徒觀夫偃蹇東流崢嶸二邑/揭華表以相效刻仙禽而對立俄驚迴復潮生而)¶
　　(夕月初明孰敢爭先帆去而秋灘正急𦕈天末之/殊方有人間兮異鄉顧盼而層隂動色徘徊而浮)¶
　　(柱生光飾丹艧以雖同彼臨淮海度軒車而既異/此對銅梁古來幾許行人曽遊此路跨緑岸以長)¶
　　(存俯清流而下注寧為駐足之所莫問傷心之故/復有逆旅傷情臨邛逺行壯宏製以靈矗壓洪流)¶
　　(而砥平家本江都羨波濤而自返身留蜀地偶萍/梗以堪驚沴迤歸遥飄流恨結之子去兮揚桂棹)¶
　　(長卿還兮建龍節既風月以相間固音塵之兩絶/斯橋也可以濟巨川之往來不可以攜手而相别)¶
　　蘇頲長樂花賦(并序繁蜀太守庭際有紫華草秋/中始  英露洗冬早尚直本霜封)¶
<pb:KR2k0052_WYG_039-73b>¶
　　(蕪雜大同於衆卉盛衰小異於羣物余訝而未識/吏或告余曰此長虞所賦蜀長樂花也故心暗賞)¶
　　(焉因口授書吏遂墨而成作恨不見古人所為得/髣髴其㫖爾  夫長者以短長之形度其長者至)¶
　　(美夫樂者以哀樂之類同其樂者至喜長也樂也/吾安得而聞之嘉纖植之並用偉令名兮在兹徒)¶
　　(見其豐族苯䔿高標璀璨莖丹外而縞中葉縹分/以紅貫綴緑穎之重疊索紫㽔之爛漫迫而象之)¶
　　(君子其常或微或章聳危冠兮纓若綬黙退靜其/何望逺以意之佳人欲翔炫炫煌煌重羅綺兮撲)¶
　　(瑶翠蹇來思而未嘗匪以幽兮自直匪以直兮自/藏匪以晚兮自耀匪以耀兮自强快濁露之均灑)¶
　　(庇清舒之汎光本無嫌於散地甘有寓於殊方然/則太液初滿上林新霽䒠茸灼爍萬品千計摇瑞)¶
　　(色而函芝雜奇葩而轉蕙孰與夫玉堂金闕之偏/賞白日青雲之特麗嵗不與兮時向闌風蕭蕭兮)¶
<pb:KR2k0052_WYG_039-74a>¶
　　(夜漫漫賓逺鴻於沙塞呌離鶴於江干君曽不見/三月華矣盡林間之槁木千霜殞矣亦庭下之枯)¶
　　(蘭懿此常度凌於早寒假春期而不採雖秋令而/不殘衡雨霰之飛薄任雲山之險難芳弗珍於靃)¶
　　(靡節常慕於檀欒吾則知樹背之奚託惟傾心之/可安如後凋之是貴罔獨立其誰觀文學掾起而)¶
　　(為亂曰白露瀼瀼何草不黄紫華的的生君之堂/彼不伐兮秋自翳時或珍兮君是惠彤庭赫兮朱)¶
　　(草駢交屈軼兮友賓連伊榛/莽而荒些君曷為兮賦旃)¶
　　無名氏題橋賦(以望在青霄居然有異為韻將昔/蜀郡之司馬相如指長安兮  離)¶
　　(所居意氣而登橋有感沈吟而命筆爰書儻並遷/鸎將欲誇其名姓非乗駟馬誓不還於里閭原夫)¶
　　(别騎留連鄉心顧望銅梁杳杳以横翠錦水翩翩/而逆浪徘徊浮柱之側睥睨長虹之上神催下筆)¶
<pb:KR2k0052_WYG_039-74b>¶
　　(俄聞風雨之聲影落中流已動龍蛇之狀觀者紛/紛嗟其不羣染翰而含情自負揮毫而縱意成文)¶
　　(渥澤尚遥滴瀝空瞻於垂露翻飛未及離披且覩/其崩雲蓋以立誓無疑傳芳不朽人才既計其獨)¶
　　(出富貴應知其自有潛生肸蠁之心暗契縱横之/手於是名垂要路價重僊橋離離迥出一一高標)¶
　　(參差鳥跡之文旁臨綵檻踴躍鵬摶之勢下視丹/霄既而玉壘經過金門寵異方陪侍從之列忽奉)¶
　　(西南之使乗軺電逝於遐方建節風生於舊地結/構如故高低可記追尋往跡先知今日之榮拂拭)¶
　　(輕塵宛是昔時之字想夫危梁蘚剥清墨蟲穿長/含氣象久帶風烟幾遭凡目之見嗤徒云率爾終)¶
　　(俟瓌姿之後至始覺昭然所謂題記數行寂寥千/載何搦管而無惑如合符而中在警後進而慕前)¶
　　(賢亦丁寧/而有待)¶
<pb:KR2k0052_WYG_039-75a>¶
　　范崇凱花萼樓賦(以花萼樓賦一首并序為韻東/開元中嵗天子築宫於長安)¶
　　(郛有以眷夫代邸之義舊者中宫起樓臨瞰於外/乃以花萼相輝為名蓋所以敦友悌之意也銀牓)¶
　　(天題金扉御闕俯盡一國旁入萬里崇崇乎實帝/城之壯觀也是時海内賓薦之士咸遊仙署馳神)¶
　　(累日以待問於有司有司盛稱兹樓並命賦之小/子庸蔽敢同頌美詞曰惟唐六代盛徳被於幽遐)¶
　　(彌𤣥都暨丹穴掩扶海於流沙莫不推福祚之攸/永極威靈之所加敦本既同夫羲軒之日睦親又)¶
　　(比乎棠棣之花裂土苴茅以表慶賜珪分瑞以聨/華信可以受無窮之祉而保乂我皇家者哉迺命)¶
　　(有司濬池隍繕城郭將崇大壯之義載攷方中之/作繚垣牆周乎舊宫設井幹而為新閣既集既繩)¶
　　(已揆已度望馳道而通禁林走建章而抵長樂攢/畫拱以交映列綺窻以相薄金鋪摇吹以玲瓏朱)¶
<pb:KR2k0052_WYG_039-75b>¶
　　(綴含烟而錯落飾以紛繪塗之丹艧飛梁迴遶於/虹光藻井倒垂乎蓮萼信神明之保䕶亦列仙之)¶
　　(憑託於是乗輿乃登夫翠輦而建華旒鈎陳驚道/兮環衞周命期門使接蹕將有事乎娛遊六龍驤)¶
　　(首以啓路八駿騰光而夾輈且肅肅以穆穆幸夫/花萼之樓然後層軒四敞聖情周顧遥窺函谷之)¶
　　(雲近識昆池之樹緑野外霽入渭北之川原青門/洞開覽山東之貢賦亦以崇友悌之徳勸農桑之)¶
　　(務豈止唯臨鄠杜之郊空指邯鄲之路而已哉且/壯麗難匹光華匪一馮禁掖以孤明隠垂楊而半)¶
　　(出赫昈昈以𢎞敞肅隠隠而靜謐非匠氏之奇工/梓人之妙術孰能至於是哉嵗如何其嵗之首花)¶
　　(萼樓兮對仙酒願比華封兮祝我聖君千萬壽嵗/如何其嵗始正花萼樓兮開御營願同吉甫兮頌)¶
　　(我聖君億載聲蓋聖人去有欲反無名深宫皓素/高居穆清觀羣方之樂業朝諸侯而嚮明即知遐)¶
<pb:KR2k0052_WYG_039-76a>¶
　　(邇欣慶冠帶混并均五氣之善叶三光之精嗟乎/時難再得嵗不我與跡已混於沈滯心未齊於出)¶
　　(處此小子之所以瞻棟梁/以自悲仰雲霄而失序)¶
　　史翽仁壽鏡賦(并序之天寶初有獻書闕下者言/巴蜀  間有石鏡見於巖之半仁)¶
　　(壽之字昭然可觀僕深奇之因而為賦主上恢大/寶闡鴻休仁風揚而元徳布壽星輝而皇化流故)¶
　　(得仙靈啓瑞石鏡涵秋無往不形鑒乃侔於止水/有鼎而應道可喻以虛舟懿夫化自天鈞質非鎔)¶
　　(造亭午光射靈朝曙早來洞穴之九仙對商山之/四皓炳崑岫之龍燭倒風壇之竹埽光能照乗不)¶
　　(遺罔象之珠跡在幽巖為啓崆峒之道動如秋水/之澄皎如寒雪之凝駐清夜之圓月掛長河之片)¶
　　(冰其形不由於拂拭其勢豈假於鈎繩君則無心/惟徳之斯感山非自爾喜神之有憑左猿吟右虎)¶
<pb:KR2k0052_WYG_039-76b>¶
　　(嘯萬籟相聒羣容必召雖復晉有金飾之美魏有/銀華之妙何如辟魅而野鹿羞窺愛舞而山雞自)¶
　　(照昔之寫形仁壽見膽咸陽倚玳瑁而稱麗掛珊/瑚而益光名傳嵗月事著縑緗咸播美於前古孰)¶
　　(歸功於我皇鏡為之鑒與明徳之合符石類於金/惟聖功之初應可以示後世之千葉可以軌前王)¶
　　(之萬乗記事之簡以光良史之書頌美之詞更動/詩人之興法天法地之謂仁不騫不崩之謂壽惟)¶
　　(仁也故能昭泰惟壽也故能長久萬人咸識鄙石/室之仙經六體自然輕漢園之臥栁我大君猶抑)¶
　　(而不納謙而不有小人無/益於補天庶斯文之不朽)¶
　　獨孤申叔資州獻白龜賦(以泰平將洽神物効靈/為韻  皇帝在位十五)¶
　　(載西人獻異龜於王庭匪青黒以飾體特潔白而/成形融采可嘉且不溷於五色呈祥有異詎止齊)¶
<pb:KR2k0052_WYG_039-77a>¶
　　(乎四靈蓋以我皇行化無外止戈偃武人綏道泰/升至徳於元穹降殊祥於神蔡且夫龜者稟先知)¶
　　(之異白者表司殺之方豈天意興威於有感俾臣/下授命而無將西土是生實西方而主義被甲以)¶
　　(至猶帶甲以來王不然何以皧精代雪純容皎素/甲皓霜華而浹洽炯玉質輝金  凝  彩之清貞)¶
　　(泳靈沼而冰靜息太階之砥平足使孟津之鱗恥/捷乎素鬣越裳之雉羞奮於翹英矧乎稟殊姿體)¶
　　(異貌陋三足之為美匪六眸以是效其用也或協/聖人之心其動也克符知者之樂然後知戲朝之)¶
　　(虎不足徵御鈎之狼不足云若作彼駒來思徒稱/皎皎爾獸至止虛擅諄諄未  兹瑞徳無與鄰應)¶
　　(天之命昭皇之仁非櫝中之毁棄不蓮上以因循/將順乃元穹以呈其貺曷思乎綠水而返其身則)¶
　　(彼寧王有遺元緒之屯又安得而比倫嚮非我皇/從道不咈必將混於介族詎得分為理物宜乎冠)¶
<pb:KR2k0052_WYG_039-77b>¶
　　(異紀首靈篇且/無使其湮鬱)¶
　宋蘇軾灩澦堆賦(世以瞿塘峽口灩澦堆為天下之/至險凡覆舟者皆歸咎於此石以)¶
　　(余觀之蓋有功於斯人者夫蜀江㑹百水而至於/夔彌漫浩汗横放於大野而峽之小大曽不及其)¶
　　(十一苟先無以齟齬於其間則江之逺來奔騰迅/快盡鋭於瞿塘之口則其嶮悍可畏當不啻於今)¶
　　(耳因為之賦以待好事者試觀而思之而天下之/至信者唯水而已江河之大與海之深  可以意)¶
　　(揣唯其不自為形而因物以賦形是故千變萬化/而有必然之理掀騰勃怒萬夫不敢前兮宛然聽)¶
　　(命唯聖人之所使予泊舟乎瞿塘之口而觀乎灩/澦之崔嵬然後知其所以開峽而不去者固有以)¶
　　(也蜀江逺來兮浩漫漫之平沙行千里而未嘗齟/齬兮其意驕逞而不可摧忽峽口之逼窄兮納萬)¶
<pb:KR2k0052_WYG_039-78a>¶
　　(頃於一盃方其未知有峽也而戰乎灩澦之下喧/豗震掉盡力以與石鬬勃乎若萬騎之西來忽孤)¶
　　(城之當道鈎援臨衝畢至於其下兮城堅而不可/取矢盡劒折兮迤邐循城而東去於是滔滔汩汩)¶
　　(相與入峽安行而不敢怒嗟夫物固有以安而生/變兮亦有以用危而求安得吾説而推之兮亦足)¶
　　(以知物理/之固然)¶
　　蘇轍巫山賦(過瞿塘之長江兮蔚巫山之嵯峨雲/孤興其勃勃兮北風慨其揚波山嶔)¶
　　(崟而直上兮越至神女之所家峯連屬以十二兮/其九可見而三不知蹊遂蕪滅而不可陟兮木猿)¶
　　(黄鶴四顧而鳴悲覽松柏之青青兮紛其若江上/之菰蒲維其大之不可知兮有橈雲之修柯蔓草)¶
　　(䝉茸以下翳兮飛泉潔清而無沙亭亭孤峯其下藂/木交錯而不明兮若有美人慘然而長嗟斂手危)¶
<pb:KR2k0052_WYG_039-78b>¶
　　(立以右顧兮舒目逺望怳然而有所懐儼峨峨其/有禮兮盛服寂寞而無譁臨萬仞之絶險兮獨立)¶
　　(千載而不下顛追懐楚襄之放意肆志兮泝江千/里而逺來離國去俗兮徘徊而不能歸悲神女之)¶
　　(不可以朝求而夕見兮想遊步之逶遲築陽臺於/江干兮想氛氣之參差惟神女之不可以求得兮)¶
　　(此其所以為神湛洋洋其無心兮豈其猶有懐乎/世之人朝雲蔚其晨興兮暮雨紛以下注變化倐)¶
　　(忽不可測兮俄為鳥而騰去忽然而為人兮佩玉/鏘以琅琅愛江流之清波兮安燕處乎高唐彼蛟)¶
　　(龍之多智兮尚不可執以罝罦高/丘深其蒼蒼兮怳誰識其有無)¶
　　狄遵度鑿二江賦(嗚呼吾聞魚鳧氏以降秦太守/之前蜀之為國不幾千萬年方)¶
　　(二江之害被兹土以禹之功不是施兮嗟後來亦/奚言彼民之昏溺兮無乃得之於天不能遷土而)¶
<pb:KR2k0052_WYG_039-79a>¶
　　(改宅兮其流漂亦誰寃勁崖挺以中亞兮激狂瀾/而右旋横驚折走莫知其所之兮吼穹谷而下穿)¶
　　(蛟鼉鼈蟹訝以相濡兮何允蠢而緣延嘬膚吮血/沸以咀嚼兮咸飲腐而飽膻萑蒲菱芡紛以相被)¶
　　(兮汙百項之良田土不藝而民無所食兮孰與奏/其艱鮮民之害固不可終極兮歴百千萬世天乃)¶
　　(授之以賢曰噫中國之無人遂使民至於此焉天/之生斯民兮故使之食飽而居安降巨菑以漂之)¶
　　(兮天之意不然水之性固就下善利兮決之則宣/濬九州而距四海亦奚艱且九載之孜孜民不憚)¶
　　(苦而訴煩蓋因利而為利兮勞之在先不忍一勤/其力兮乃至騖萬世而害弗捐胡不浚發其利源)¶
　　(剷削其害根巨崖剖以□裂兮砉頽乾而陷坤怒/石奮以交墜兮吁電走而雷奔蕩重淵以傾覆兮)¶
　　(喪百怪之精魂雲轉霧溢盤薄蹙踳兮注壑於其/間寂寥散漫肆以長往兮若氣散於坯渾決其餘)¶
<pb:KR2k0052_WYG_039-79b>¶
　　(以旁溉兮居其側數百頃皆膏腴之上珍民降丘/而下宅兮若蟻聚而蜂屯則幾年幾世之積害一)¶
　　(日刷去兮不啻捐芥而蕩塵嗚呼蜀之為國非地/之中宜乎夷貊之雜處魚鼈之與同有李侯者至)¶
　　(然後别類於水物有仲翁者至然後同俗於華風/然則今所棟宇而處衣冠而嬉皆二公之所翳若)¶
　　(李侯之事固所莫得而繼彼仲翁之教亦何憚而/弗為嗚呼以禹之功至大至神括六合以横被疇)¶
　　(有存而勿論胡兹為害獨不得聞無乃力所不泊/兮抑亦遺其功於後人而今而後乃知民末得所)¶
　　(欲事或有不利先世所未暇除去聖人所未及裁/制苟有志於生民皆吾人之所事若曰兹事體大)¶
　　(必聖人而後為則/小子也不敢與知)¶
　　劉望之八暉圖賦(并序感余與客登夔子城望八/陣圖  忠武侯之行事恨世議)¶
<pb:KR2k0052_WYG_039-80a>¶
　　(者之弗獲於斯也作賦以悲之其詞曰靄孤臺之/巋然臨千步之沙場石離離其斑斑紛棲鴈之未)¶
　　(翔山瞑黒而更惡水雖波而不揚澹徙倚其不去/含鬱紆之内傷是何以使之然哉客或告之在漢)¶
　　(之亡有人超然臥鄧南陽甚似阿衡樂未渠央感/大耳之至意姑黽勉而徂征又佀子房初未有意)¶
　　(隆準之老也及其既作亦不能已手胼足胝夙夜/赤子忽一龍與一蛇蓋亦未可以優劣計大兵初)¶
　　(來雷電下空璋孱小兒孰嬰我鋒駐師江郊坐向/必東蒐我卒乗取彼凶殘我不往取高帝在天衆)¶
　　(謂夘金之不可相而況夫子之賢也運去道窮嘔/血繼之非公實愚愚者不知自古聖賢亦行其義)¶
　　(道之不濟已知之矣相夫子之所立固已無窮而/不貲彼丕操父子鳥雀犬彘之竊食雖甚饜而不)¶
　　(害其驚疑愍世俗之隘陋徒顧瞻而/涕洟請舉酒以酌公混一笑於江麋)¶
<pb:KR2k0052_WYG_039-80b>¶
　　鄭少微憫相如賦(韙長卿之絶塵邈下視於屈宋/思𦕈𦕈以入微辭蔚跂而易貢)¶
　　(騖八紘之津涯括動植而錯綜擢篆籕於重泉幹/形聲而罄控當其奮翼巴庸前無古人拾阨灰之)¶
　　(㫁簡搜屈壁之遺文紛齊魯之老師徒騁辯於説/鈴蜕筆上梗鼻端運斤専兔園之右席麾鄒枚於)¶
　　(嚬呻顧天西之櫟社悵夜錦之未晨念絃歌之石/友暢落魄於情親夫何嫠人之豔豔兮感燿燿之)¶
　　(宵光矚綺疏以託誠兮佩徽音而曷忘嗟父母之/不聰兮昧彼都之丰臧盼星河之照闈兮徑遡迴)¶
　　(而往從縉紳先生而為此歟涼徳汙行既不勝誅/誾誾烈女世未乏諸足不下堂步中瑀琚紉幽蘭)¶
　　(以為佩兮飾美玉以為車豈無泳漢之游女兮亦/有采桑之秋胡秉周禮以律身兮諒冰雪之難渝)¶
　　(裨化國之隂教兮飾家道之權輿爾弗安於正告/兮䝉惡聲於簡書訪舊壚於故老莽榛蕪之離離)¶
<pb:KR2k0052_WYG_039-81a>¶
　　(眢井乃貪泉之戒修梧實曲木之規渴者勿汲暍/者勿棲噫嘻余觸類取譬操觚黙維滔滔儒服相)¶
　　(逺幾希摟處子者迷忠義之大閑窺鄰牆者闇富/貴之危機吁雁幣之聘媒妁之辭墦間之夫河間)¶
　　(之婦等亡羊爾未容勝負又奚/獨料理十日卜之與典午邪)¶
　　王騰辨蜀都賦(夫人物習性有忠有邪有智有愚/出於才行而不由土産自趙諗狂)¶
　　(圖好事者類指以疵蜀人蜀之衣冠含笑强顔無/與辨之者余嘗切齒焉及讀左思賦見其薄蜀陋)¶
　　(吳諂魏以諛晉之君臣茍售一時之聲價而滅天/下之忠義晉之公卿一口稱譽風俗頽矣士無特)¶
　　(操以陷四朝於五代卒貽萬世之愧夫魏者漢之/賊也原思之詞似欲尊正統而黜偏方然不顧正)¶
　　(氣之淪溺乃知蜀之横被枉抑其所由來者久矣/故作辨蜀都賦以申蜀人之憤氣其商畧土風採)¶
<pb:KR2k0052_WYG_039-81b>¶
　　(摭人物不該乎治亂興廢之變邪正是非之理者/不在鋪布之限非若前輩之詞主於類聚山川毛)¶
　　(羽動植以煥文彩之美觀悦讀誦之利口而已辨/疑先生核理儲思欲折蜀都未繹其辭客有東方)¶
　　(者過而問之曰昔者太沖搆十稔之意搜三都之/奇文成示人張華見推士安序焉盛傳於時豈其)¶
　　(猶有未盡而夫子欲糾其所違先生曰嘻子未之/知也吾蜀立極之初域民之始井邑山川之秀人)¶
　　(物風俗之美是則左思備言之矣然而論列人材/詳明士類第言文藻之華掞不及蜀人之忠義遂)¶
　　(與吳俗例加抑忌非特沒其實美且沮之以横議/川靈為之扼腕嶽鎮為之憤氣吾以此為有遺恨)¶
　　(故申言其所以夫品物流形九土分敷惟有蜀為/極險之區羊腸繞其垠鍔鳥道駕於至虛行者却)¶
　　(履以視棧乗者投繩而鈎車騐太白之所賦蓋未/髣其錙銖實天限而地隔故山硝而川迃宜若與)¶
<pb:KR2k0052_WYG_039-82a>¶
　　(中夏否閉而不通其車書然而朝宗之水浩浩而/南傾内附之山峩峩而東蹙口呀雙劒若邠岐虎)¶
　　(啗之吻尾拽終南乃咸雍金城之麓以其有所附/屬而不能自立故命名者號之曰蜀自西而東昔)¶
　　(本無途金牛詐言五丁是除吾人由之既艱且虞/一夫舉足十夫荷儲食黄白以骨立臥冰蔾而裂)¶
　　(膚蜀士逺於進取蜀民疲於轉輸嘆天閽之已邈/望秦隴以長吁然且連綱之運應聲穿領之牛係)¶
　　(路陟長坂以猶及繞大江而不悞指日而物不緩/期按籍而民無逋戸邊餉以需上供有裕悉陸海)¶
　　(之攸産飽神囷之所聚五季之阨王朴獻謀謀先/取蜀以阜兵餱餱足兵强乃征方州時乏逺御朴)¶
　　(言不酬及我太祖算如朴策蜀定國富次平諸國/蜀於是時興王有力嚮者孟氏撫嫗矜憐惠愛其)¶
　　(人捐租五年及我王師宣威三川卒無一夫東嚮/而控弦蓋傾心於正統視私恩猶缺然是使偽命)¶
<pb:KR2k0052_WYG_039-82b>¶
　　(牽羊偏方銜璧顧旌纛以涕泗仆逵衢而思積感/恩之意則誠効順之心自直豈若他邦之惷悍怒)¶
　　(螳臂於車轍由古而來可得而聞李雄劉闢季連/公孫因仍世難割據坤靈盜蜀而王踵起而霸類)¶
　　(非蜀人三國之際異方鼎峙若南若北輔吳崇魏/惟我蜀人不私非類雖輔璋戴備以自固猶謂吾)¶
　　(君之子而卒臣劉氏晉宋而下南北風馬南鬱屈/以遊魂北陸梁而騁駕惟此西土爰歸南化迨蕭)¶
　　(紀之不令泝岷江而僭正梁人召冦以救亂魏氏/懐姦而託信彼實包藏此惟附順逆施不惠於宜)¶
　　(都内潰爰從於遲迥豈瞻顧於北風蓋欽恭於王/命不惟蜀人不盜蜀都歴代以來亂離間起在内)¶
　　(在外為姦為宄董卓桓氏元載朱泚龎勛劉闢樊/崇韓遂懐兇煽悖言不詳紀試攷譜牒按其閭里)¶
　　(苟揮羿浞之戈悉匪岷嶓之士在唐中弱齊蔡幽/并諧結諸隣脣齒相因叛主之師逐帥之黥陸梁)¶
<pb:KR2k0052_WYG_039-83a>¶
　　(百年不為王臣是亦何嘗連吾蜀民帝室内訌孽/牙匪彝震動萬乗再狩於西民與其帥開關迓之)¶
　　(天王莅止百官六師國用告乏衆艱於饑與其吏/民縑粟輸之比其還歸恬不知危兹蓋處平則率)¶
　　(理以奉京邑之靈遭變則自完以待中原之睦欲/攜之則難叛欲一之則易服豈特文有餘而武不)¶
　　(足耶亦其天資正順而敦篤近者趙諗圖結巴渠/包藏歴年困於無徒爰及吳儔妖謀是趨蜀人自)¶
　　(發遄服其誅由是言之蜀何負於君王歟思徒見/其隣於西夷逺於上國誚丘壑之險鄙方隅之僻)¶
　　(但分中外之質麗不決正邪之名實胡所據耶成/周之盛四海同風冠帶所加古無比隆淮徐連齊)¶
　　(魯之軫而有夷伊洛接豐鎬之都而有戎方春秋/之尊夏視吳楚猶貉蟲犬周宗伯而不數抑又矧)¶
　　(於閩中雖今俊乂之所出在昔語言之不通是則/與我均為逺服安得妄論其異同然而自差觀之)¶
<pb:KR2k0052_WYG_039-83b>¶
　　(華陽黒水别封畛於堯籍岷山導江歴經營於禹/跡秦氏剖符李冰擁節五政七賦被自古昔而四)¶
　　(載所至南止荆揚之域荆揚之民島夷卉服矧又/過此以往耶百粤之取始自漢武郡國雖判衣冠)¶
　　(未楚所謂粤人無用章甫常衮化之士乃文舉然/則論淺深之時較久近之序烏可與蜀同日而語)¶
　　(王莽元舅霍山冡勲遺愛帝壻林甫皇孫許李聯/階於黼座封裴接棟於楓宸既同心於肺腑亦託)¶
　　(體於親隣逞螟蟊之毒噬為虺蝮於君親是則勢/疎者未必孽惡地近者未必誠純我雖逺於國而)¶
　　(忠則邇也高下既别一凸一凹太行成臯三門二/崤或壯帝王之形勢或資姦盜之炰烋或王路之)¶
　　(攸梗或伏兵之所交正用之則亦在徳只邪憑之/則遂為冦巢吾人之心如砥吾人之行如螘結羶)¶
　　(美於一心捐崎嶇於萬里申韓生於中土不免為/僻學鄭衞作於中州不免為僻樂九野同列於地)¶
<pb:KR2k0052_WYG_039-84a>¶
　　(何獨非梁益之墟四隅無私於天曷常戾西南之/角況乎江行地脈鮮決埽而敗岸星直天狼工弭)¶
　　(姦而觸惡肖此正氣挺吾先覺節以遇立文非茍/作王褒明君臣之合何武憤福威之削張綱扼腕)¶
　　(於跋扈揚子甘心於寂寞相如不數子昂見却謂/誦述以阿諛恐吾徒之貽怍才高則委靡面靦氣)¶
　　(直則回邪膽落彼徒嫉於西子殊不慚其鄭璞不/意兒曹懵其志行之僻反以居處僻我也且圃植)¶
　　(蕙而菜育畦疏禾而莠生梟倫鳯族蜒肖龍蟠君/子小人常溷其間古何邦而無佞亦何地而無賢)¶
　　(龜䝉孔孟之攸宅冀北唐虞之所營宜丘門之不/雜何蹠黨之横行鯀為父而禹子蔡為弟而旦兄)¶
　　(導挺節而敦逆奕推忠而杞姦彼為同屬以行異/況指一方而槩言吾請與子姑置逺近之殊而摭)¶
　　(正邪之辨晉取之魏魏取之漢功非定亂位實圖/簒思誠晉人言諛而辨辭抑蜀以黜吳志借魏而)¶
<pb:KR2k0052_WYG_039-84b>¶
　　(佞晉魏為高廟之冦賊蜀實中山之宗姓不然何/故進亂世之姦雄而沮先王之枝屬乎况蜀以得)¶
　　(賢而王以失賢而亡魏以已篡而張以人篡而戕彼/賦魏事徒言刑罰之清平胡不言文君之殞命也)¶
　　(徒言忠良之聚㑹胡不言三馬之食槽也詞未及/已客奮而起獲聞高義欽服厥㫖嘆草澤之空言)¶
　　(不能廷辨/於天子)¶
　元楊維禎八陣圖賦(遐哉邈乎蠶叢故墟劒閣崢嶸/兮石棧縈紆車不得而運兮馬)¶
　　(不得以驅非王業之所基兮徒抗險乎中都帝中/山之苗裔兮乃猶厄此斗隅黄星射乎宋野兮强)¶
　　(猘狺乎江之東偉伏龍之感激兮起左顧乎隆中/允識時之俊傑兮吞餘子於一空圖八陣以用武)¶
　　(兮必先天而獨得六十四之成美兮本馬圖之全/畫三十二之岐分兮妙隂陽之互宅天地衝軸兮)¶
<pb:KR2k0052_WYG_039-85a>¶
　　(風雲盤辟龍飛鳥逝兮蛇蟠虎翼撓之無跡兮連/之無方進退不愆兮出没靡常奇不失於正正兮)¶
　　(怪不越於堂堂伏至動於至靜兮寓能柔於能剛/喻以常山之蛇勢兮曽未測其望洋巴之水兮砯)¶
　　(崖折壁峽之濤兮風霆礔礰彼箕張而翼布兮曽/不轉其磈石非神物之隂衞兮孰萬夫之捍力想)¶
　　(貔貅之對壘兮指白羽之一麾運縱擒於掌握兮/算不出於八奇賊之望而走兮甘巾幗之受雌按)¶
　　(渭濱之所屯兮實鼎國之王師自風后之有圖兮/距神巫之赫伐逮尚父之六韜兮佐牧野之黄鉞)¶
　　(孫吳馬之剽標兮徒生靈之肉血鄙敗事於腐儒/兮彼譙生其又何法兹八陣之猶覺兮軼軒黄與)¶
　　(天老曰流馬與木牛兮又神機之所造歘中營之/告變兮哀夫人之奪蚤訖黄芒以當天兮掩炎精)¶
　　(之皜皜嗚呼西望岷峨兮南泝錦江山川相繆兮/地老天荒歌梁父兮釃吾觴招謫仙兮呼子長訪)¶
<pb:KR2k0052_WYG_039-85b>¶
　　(魚腹之砂磧兮弔新都之戰場雖武無/用於今之時兮亦以發吾文之氣剛)¶
　明楊廷宣連雲棧賦(己夘之嵗時方冬矣臘云暮矣/余年過賈生學慚董相怔怔營)¶
　　(營内不自定由是謀邁於行載言北征擔簦負笈/陟岵跋阻攝穹嶐控青雲扣天閽順風而稱曰肇)¶
　　(𤣥黄之既判兮迺陽浮而隂橐嗟大塊之茫茫兮/孰則排而山鑿帝既設此靈險兮余總丱聞乎棧)¶
　　(閣肆皇圖之廣運兮都形勝乎燕漠𦕈蠶叢之建/國兮隅星分乎井絡連秦帶蜀方五百里兮繚咸)¶
　　(陽以為郭阻褒斜之艮隆兮擁岐斄之巨壑惟隆/理與替墜兮亦槩聞乎往索良既䇿羽以絶望兮)¶
　　(委回禄以烟灼何退身而鷙擊兮思駕馭乎帝畧/迄超漢而蹷楚兮遂用建夫三恪陽中路以迴車)¶
　　(兮紛不爽於髮膚白發嘆而長嗟兮意深諷乎彼/夫憤儀圖之詭祕兮誑金牛以為諛憫漢帝之遵)¶
<pb:KR2k0052_WYG_039-86a>¶
　　(駕兮忍蛾眉而西趨侈御愛之仙蹕兮瘁萬乗之/玉軀蓋其危也足以駊騀巨麗而其至也不亦為)¶
　　(禦侮之天區夫山本其奥也石備其崇也水出其/䝉也盤紆突兀嶔崟嵂崒澒洞深涯蓊蔚茀鬱天)¶
　　(之所生也地之所産鳥不得而翔獸不得而逸四/時變化剛柔錯摩交構乎其中終始乎其内其雲)¶
　　(則黤□□黯□曇衣被膚寸漸深候於木末逺視/極黪邇之則黝䵤於石□黦於深谷靉靆淹留氛)¶
　　(氲隠天冪幙屯需落落寞寞異於常態其雨則津/津汋汋石潤林響瀑布滴珠滿壑盈瀨霑濕霮䨴)¶
　　(與地潛通豁徑注流烟樹迷濛松膏林沐淖濘跼/蹐病於逆旅其風則飄□颯䬍轉山循谷料峭觱)¶
　　(發颲䬑批亢巽二乗虛峻峯高颲平坻微□䬒飀/落木寒颸切肌石尤激射打頭周回延歴萬象莫)¶
　　(之可捕其日則黯淡蔽虧斜景遏雲東谷西隅窺/於中天曀㫱晦㝠翳&KR2549;隂難未嘗昭晰其風俗之)¶
<pb:KR2k0052_WYG_039-86b>¶
　　(所習土地之所宜余故得并吞其所經歴包舉其/所問答而囊括其語焉於是有五徳公子導余以)¶
　　(喬闕兮㠌雲路之巃嵸據嶟崿之扼塞兮羅萬象/於景從聳巑岏之崨嶫兮怯衣繡之乗驄盤七曲)¶
　　(而腸迴兮眴高目之瞇矇瞰龍江之崒崒兮瀉白/練之霓虹余既登此絶嶺兮瞠乎前觀藐乎後視)¶
　　(拾級坎懍連步錯愕怔忡悸駭倦臨色勃久而後/定迺渡水閣馳青橋涉凌兢而惝惘兮列御風而)¶
　　(憑空側身穽而撇健兮足秦法之重重㠧飛棟巇/巉崖兮矻浮柱而増崇截王孫之便給兮碥磈礧)¶
　　(而青葱靄雲樓與露蜃兮比朝暮之仙蹤橇不足/以為術兮憫征夫之溟濛儂鞠躬而進登兮殆郭)¶
　　(駞之形容馳丹梯下峻阪兮擬抱甕之忡忡亦既/身倦而神罷兮迺偃息乎崖慵慵未極也訊往路)¶
　　(以前山兮越馬道與武關嵾嵳㟡路偪側狹隘騎/不得方人不得比吁嗟乎其赤帝之所興首咸陽)¶
<pb:KR2k0052_WYG_039-87a>¶
　　(以入關兮降子嬰而要盟羽不得而爭驅兮適自/兹以為兵故稱名為劉埧兮意非此莫之與京因)¶
　　(是以益遊乎奥屏兮閲千古之芳林於是有凌烟/大夫挺瓌梧負霄漢迓余而言曰繄前林之矗矗)¶
　　(兮豈非皇華之岐嶷楸檜障以蔽天兮鵾南溟之/翼施旎□龍之蹇兮雜遝糾㑹之標枝蕩日月以)¶
　　(扶疎兮幹輪囷而參差杞强梁而麗霄兮樗臃腫/而䲭夷楊郅偈而膚敏兮檉垂身而委隨節美秀)¶
　　(而喬修兮紛篁鐘之陸離月極望而攢㝠兮何摧/嗺而鬱伊悲落木之蕭蕭兮恣行人之淅炊風雨)¶
　　(晦而濤起兮嚮萬壑之隆墀余稔遊此窐窌兮窺/管天而㝠疑馳豫章之絶幹兮駕鄧圖之平騎悵)¶
　　(梁棟之齷齪兮雖牛山其何為彼其衆夥之富山/桃石榴橪柿苦李小棗楟柰楂棃梬栗斂朱榮祕)¶
　　(生意錯綜懸岩潛隠乎其中不可殫述由是踰三/坌窺姜嶺山益進而㠍岌樹益窈而縱横憶岐豐)¶
<pb:KR2k0052_WYG_039-87b>¶
　　(之盛瑞播覽徳之美名於是有綠衿使者麗質修/儀且逡且巡其氣也愒其志也怜翋&KR2211;直前櫽括)¶
　　(以此山之靈昔寶雞之耀羽兮托千里之峭嶸惟/樊籠之我求兮窮巖嵏而多縈彼蒼鷹羅鸗紛修)¶
　　(翎兮屬玉交青鸊鵜鴐鵞晨風子規鸂䳵鸕鷀白/練沙雞錦胸繡臆累黔啄兮羌有萬而難并鵲占)¶
　　(嵗而音妙兮鳥散聚而時鳴鸖宿霧而懐寶兮鴠/呼類而為盟雉招摇而曳尾兮鳩思婦而藏聲鸛)¶
　　(獨立而不懼兮鷫依稀而將迎鴻漸逵而自得兮/鴈遞比而從兄其他角毒之屬又未可以須臾傾)¶
　　(蓋而語班荆而坐對也聊舉虎豹羣而晝哮兮黄/熊慢而遷延狼跋胡而恣遊兮豪豬放而盤旋猱)¶
　　(嫵媚而先後兮㕙兔逸而長便狻猊茁而豐茸兮/麋鹿呦而雲眠鼬鼯幻而蹁躚兮狐貉衞而自賢)¶
　　(余因聽此富儗上林靡邁長楊公子王孫有智不/能以施㔋磻羅穽有術不能以張王良何以歆趙)¶
<pb:KR2k0052_WYG_039-88a>¶
　　(主造父何以駿周蹄徒縻思於行李噫何補於攀/躋既騁草涼之墟復背東河之西尖巒义呀隘若)¶
　　(虎關凌遲委蛇下若抎鳥崔嵬嵑&KR1625;守若扼吭宋/代之賢所以遏元兵而一時之雄終不能向南鄭)¶
　　(而窺也可不謂之壯哉天地設險高則為山深則/為水山之所峙水之所流余又見夫𤣥㝠先生之)¶
　　(為費也濺洶濤泛瀇瀁出崎嶇走□漲隨余馬而/犇流諒余行而相望岌岌乎譎哉詭哉滔滔乎泓)¶
　　(哉瀼哉南通沔漢北入汧渭粤衆派之汎濫兮觴/礫碌之彷徨經逶邐而迅駛兮礜慫恿而鏗鏘崪)¶
　　(震電之憑怒兮綰萬夫之阿房砥中流而濆潰兮/沸狂怒而滵湯霈幃蓋之溰溰兮恍白鷺之翺翔)¶
　　(懔三軍之旋凱兮摇甲胄之鐵裝撼韶濩之夜&KR3059;/兮奮馮夷之擊鏜灑雲根之溜篆兮濯白玉之琳)¶
　　(琅邁蝌蚪之瀺灂兮神太史之籀藏三江駭而奔/鯨兮穀洛鬭而非常瓠子決而訇湃兮吕梁隘而)¶
<pb:KR2k0052_WYG_039-88b>¶
　　(飛浪未有似此之崛岉翻湓豗觸騰驤況其時也/竺寒凝嶺洹凍呵僵冰崖珠絡雪巘瑶光人思挾)¶
　　(纊之主屋存&KR0968;瘃之霜皎皎皚皚堅堅强强此亦/過客之壯麗奇觀也瀟灑拂鬱滌汔腎腸喜溢眉)¶
　　(㫸樂忘故鄉已而望秦塞之渭縈瞻太華之麗麓/水東去而長辭翠漸微而山促嗟此平原之易地)¶
　　(豈非前代之雄都乎余迺繫離懐於山水寄餘情/於巴蜀障庾規之塵窮阮宗之躅薊門烟月蘆溝)¶
　　(曉昱煇煌乎帝里蓬萊乎京屋世態無常天時又/速余於是復冬往而春來兮殫未盡之芳蹤忽寒)¶
　　(暄之易劑兮訝風景之靡同嵐開障麗石淹灘渾/鱅鱔出没鰬䰷䵶黿喁喁族族别孕鮞鯤獺入水)¶
　　(而四捕豺向岩而懐吞余始驚夫昔者之遁而今/者之温故夫路蓊薈以彌深山爛漫而舒容百和)¶
　　(異香徐來應風蘅杜茝蘭緑蕙幽蘺蘼蕪蒥荑山/椒蓀萇有質無名殆不可窮藁本射干石芥茈薑)¶
<pb:KR2k0052_WYG_039-89a>¶
　　(温韭香菜赤根水芹豐蔚之盛何其隆歟若夫寶/藏之興太守夜懐六奇反間熠爚繁光生乎古壙)¶
　　(類乎石國則鳯山之産也黒金巧冶積薪而鼓鍛/錬成鋼許子之所耕而晉國之所賦近代求猿伐)¶
　　(木披荆又有夜光布網網牽百里則安山之奇也/玉版雲英非濤非倫燦如白雪膩如滑肌咸陽不)¶
　　(足論其價山隂不足供其資西蜀賴焉二秦給焉/則武關之藝也伊所居之棟宇兮樹板屋以層甍)¶
　　(隨凸凹以偨傂兮無風雨之暴傾飯土鉶如上古/兮燃松膏以為明性剛勁以質樸兮讓齊魯之蜚)¶
　　(英挑雲水於上山兮燒石田以為耕播穜稑以有/秋兮兼芋橡與蔓菁其官府之所寓舍則譙樓麗)¶
　　(棟盛鶴摇鈴重門雙闕井幹華程黝堊壁飾後寢/前廰無菑無害庖食具精勞乎逺人達乎帝廷其)¶
　　(衣冠之耀則禄不易常用其武弁間以流官統以/方面毋暴毋忝考其勤倦撫其人民而庇其所縣)¶
<pb:KR2k0052_WYG_039-89b>¶
　　(嗚呼皇風清穆兮四海無虞山川奠安兮草木茂/殊我生值此兮何徳之腴余去故鄉千里兮獨褦)¶
　　(襶於兹嵎以高山為知己兮以流水為鍾期以喬/木為朋友兮以道路為箴規名不見成功不可知)¶
　　(手胼足胝化不轉移揚雄為之解嘲崔駰為之達/辭齊師幾此卞玉屢齎惟守道以自全恐辱己而)¶
　　(為嗤余故得假息於姒狄之館沈酣於吏部之酤/先生見而㖤㗅使者候之以長吁大夫腹非於其)¶
　　(側公子反脣而揶揄噫嘻何吾子之倥傯兮勞不/憚於僕痡荷一往之足訴庸再來之可乎彼一握)¶
　　(以為笑赤焉知吾之為吾匪區區之宦轍抑以覽/聖世之皇圖未敢擬司馬之遊不亦異博文之徒)¶
　　(非聞子言孰策余駑言以足志竊效/漢儒迺相與忘形共賦於開山之途)¶
　四川通志卷三十九¶
#+PROPERTY: JUAN 卷三十九
<pb:KR2k0052_WYG_039-90a>¶
　欽定四庫全書¶
　　四川通志卷三十九¶
　　藝文¶
　　　粤自猗南寄咏江渚興歌蜀之藝文所由肇也嗣¶
　　　是漢有馬揚之賦唐有陳李之詩宋有三蘇之詩¶
　　　文論策類皆表儀百代為舉世所宗仰亦云盛矣¶
　　　他若異地之賢宦游寄跡如武侯二表為伊訓説¶
　　　命之遺杜甫詩篇亦雅頌風騷之亞而歴代諸名¶
<pb:KR2k0052_WYG_039-90b>¶
　　　人彬彬蔚起可存實多至我¶
　　朝則巍巍¶
　宸翰既如日月經天而名公鉅卿所撰述者亦復炳炳¶
　　　烺烺羽翼經傳蓋所謂鼓吹休明者此其選歟作¶
　　　藝文志¶
　御製¶
聖祖仁皇帝御製瀘定橋碑記¶
　蜀自成都行七百餘里至建昌道屬之化林營化林所¶
<pb:KR2k0052_WYG_039-91a>¶
隷曰沈村曰烹壩曰子牛皆瀘河舊渡口而入打箭爐¶
所經之道也考水經注瀘水源出曲羅而未明指何地¶
按圖誌大渡河水即瀘水也大渡河水源出吐蕃匯番¶
境諸水至魚通河而合流入内地則瀘水所從來逺矣¶
打箭爐未詳所始蜀人傳漢諸葛武鄉侯亮鑄軍器於¶
此故名元設長河西宣慰等司明因之凡藏番入貢及¶
市茶者皆取道焉自明末蜀被冦亂番人竊踞西爐迄¶
本朝猶阻聲教頃者黠番肆虐戕害我明正土官侵偪¶
<pb:KR2k0052_WYG_039-91b>¶
河東地罪不容逭康熙三十九年各遣發師旅三路徂¶
征四十年春師入克之土壤千里悉𨽻版圖鍋莊木鴉¶
萬二千餘戸接踵歸附西爐之道遂通顧入爐必經瀘¶
水而渡瀘向無橋梁巡撫能泰奏言瀘河三渡口高崖¶
夾峙一水中流雷犇矢激不可施舟楫行人援索懸渡¶
險莫甚焉兹偕提臣岳昇龍相度形勢距化林營八十¶
餘里山址坦平地名安樂擬即其處彷鐵索橋規制建¶
橋以便行旅朕嘉其意詔從所請於是鳩工構造橋東¶
<pb:KR2k0052_WYG_039-92a>¶
　西長三十一丈一尺寛九尺施索九條索之長視橋身¶
　餘八丈而贏覆版木於上而又翼以扶欄鎮以梁柱皆¶
　鎔鐵以庀事橋成凡命使之往來郵傳之絡繹軍民商¶
　賈之車徒負載咸得安驅疾馳而不致病於跋涉繪圖¶
　來上深愜朕懐爰賜橋名曰瀘定任事著勞諸臣并優¶
　詔奬敘仍申命設兵戍守夫事無大小期於利民功無¶
　難易貴於經久今既肇建兹舉俾去危而即安繼自今¶
　嵗時繕修協力維䕶皆官斯土者責也尚永保勿壞以¶
<pb:KR2k0052_WYG_039-92b>¶
　為斯民貽無窮之利是為記¶
御製平定西藏碑文¶
　昔者¶
太宗文皇帝之崇徳七年班禪額爾徳尼達賴喇嘛固始¶
　汗謂東土有聖人出特遣使自人跡不至之區經讎敵¶
　之國閱數年始達盛京至今八十載同行善事俱為施¶
　主頗極安寧後達賴喇嘛之殁第巴隠匿不奏者十有¶
　六年任意妄行拉藏滅之復興其法因而允從拉藏苦¶
<pb:KR2k0052_WYG_039-93a>¶
苦腦兒羣衆公同之請中間策妄阿喇蒲坦妄生事端¶
動準噶爾之衆肆行奸詐滅壊達賴喇嘛并廢第五輩¶
達賴之塔辱衊班禪毁壊寺廟殺戮喇嘛名為興法而¶
實滅之且欲竊據圖伯特國朕以其所為非法爰命皇¶
子為大將軍王又遣朕子孫等調撥滿洲䝉古緑旗兵¶
各數萬歴烟瘴之地士馬安然而至賊衆三次乗夜盜¶
營我兵奮勇擊殺賊皆喪膽逺遁一矢不發平定西藏¶
振興法教賜今虎必爾汗冊印封為第六輩達賴喇嘛¶
<pb:KR2k0052_WYG_039-93b>¶
安置禪榻撫綏圖伯特僧俗人衆各復生業於是文武¶
臣工咸謂王師西討歴瘴癘險逺之區曽未半載輒建¶
殊勲實從古所未有而諸䝉古部落及圖伯特酋長亦¶
合詞奏曰皇帝勇畧神武超越往代天兵所臨邪魔掃¶
蕩復興蒙古向所尊奉法教坎麻藏衞等部人衆咸得¶
拔離湯火樂土安居如此盛徳大業非臣下頌揚所能¶
宣罄請賜御製碑文鐫勒招提以垂永久朕以何功焉¶
而羣衆勤請不已爰紀斯文立石西藏俾中外知達賴¶
<pb:KR2k0052_WYG_039-94a>¶
　喇嘛等三朝恭順之誠諸部落累世崇奉法教之意朕¶
　之此舉所以除逆撫順綏衆興教云爾¶
　　　康熙四十一年嵗次壬午十二月朔日¶
皇帝勅命御前頭等侍衞海青伍格朝峩眉山隨齎¶
御賜扁聨詩章經卷散給成都府屬¶
　　　昭覺寺僧臣徹綱祗領¶
御賜扁額¶
　法界清嚴¶
<pb:KR2k0052_WYG_039-94b>¶
御賜詩章¶
　入門不見寺十里聽松風香氣飄金界清隂帶碧空霜¶
　皮僧臘老天籟梵聲通咫尺蓬萊樹春光共鬱葱¶
御賜金字心經一部墨刻藥師經一部¶
　　　䕶國菴僧(臣/)超密祗領¶
御賜扁額¶
　蓮界¶
御賜墨刻金剛經一部¶
<pb:KR2k0052_WYG_039-95a>¶
　　　文殊院僧(臣/)宏法祗領¶
御賜扁額¶
　空林¶
御賜詩章¶
　人皆趨世出世者誰人皆遺世世誰為之爰有大士處¶
　此兩間非濁非清非律非禪惟是海月都師之式庶復¶
　見之衆縛自脱我夢西湖天宫化成見兩天竺宛如生¶
　平雲波月滿遺像在此誰其贊之惟東坡子臨米芾¶
<pb:KR2k0052_WYG_039-95b>¶
御賜墨刻金剛經一部藥師經一部¶
　　　二仙菴道人(臣/)陳清覺祗領¶
御賜扁額¶
　丹臺碧洞¶
御賜詩章¶
　赤龍黒虎各西東四象交加戊巳中復姤自兹能運用¶
　金丹誰道不成功¶
　　　峩眉山伏虎寺僧(臣/)祗領¶
<pb:KR2k0052_WYG_039-96a>¶
御賜扁額¶
　離垢園¶
御賜詩章¶
　宿世身金粟初因社白蓮瞻依神八萬接引佛三千果¶
　結菩提樹池分阿耨泉無生能自悟雨似散花天¶
御賜金字心經一部金剛經一部藥師經一部又祗領¶
御賜扁額¶
　善覺寺¶
<pb:KR2k0052_WYG_039-96b>¶
御賜對聨¶
　到處花為雨行時杖出泉¶
御賜詩章¶
　名山越遍未到天涯願得真印勤修離家雷音雖拜那¶
　見拈花知此無益再遊中華八旬老耄行履不斜言語¶
　忠厚一宇弗遮觀爾樸誠朕意甚嘉峩眉嵂崪直逼雲¶
　霞明心見性壽守毋譁¶
御賜金剛經一部¶
<pb:KR2k0052_WYG_039-97a>¶
　　　大峩眉僧(臣/)祗領¶
御賜對聨¶
　洗鉢泉初暖焚香曉更清¶
御賜金剛經一部¶
　　　洪春坪僧(臣/)祗領¶
御賜扁額¶
　忘塵慮¶
御賜對聨¶
<pb:KR2k0052_WYG_039-97b>¶
　錫飛常近鶴桮渡不驚鷗¶
御賜金剛經一部藥師經一部¶
　　　白龍洞僧(臣/)祗領¶
御賜對聨¶
　掛衲雲林靜翻經石榻涼¶
御賜金剛經一部¶
　　　毘盧殿僧(臣/)祗領¶
御賜詩章¶
<pb:KR2k0052_WYG_039-98a>¶
　釣艇去悠悠烟波春復秋惟將一點火何處宿蘆洲¶
御賜金剛經一部藥師經一部¶
　　　雷洞坪僧(臣/)祗領¶
御賜扁額¶
　靈覺¶
御賜金剛經一部¶
　　　藏經閣僧(臣/)祗領¶
御賜扁額¶
<pb:KR2k0052_WYG_039-98b>¶
　玉毫光¶
御賜對聨¶
　絶頂來還晩寒窻睡達明¶
御賜金剛經一部又祗領¶
御賜扁額¶
　野雲¶
御賜詩章¶
　何所問津梁行行到上方天香飄廣殿山氣宿空廊石¶
<pb:KR2k0052_WYG_039-99a>¶
　潄泉聲細林穿鳥路長疎鐘沈片雨坐覺俗情忘¶
　　　又祗領¶
御賜扁額¶
　臥雲菴¶
御賜金剛經一部藥師經一部心經一部¶
　　　光相寺僧(臣/)祗領¶
御賜扁額¶
　慈燈普照¶
<pb:KR2k0052_WYG_039-99b>¶
　　　康熙四十二年¶
御賜江瀆廟扁額¶
　涵濡萬物¶
　　　康熙四十八年¶
御賜江瀆廟扁額¶
　永奠大川¶
　　　雍正九年¶
御製惠逺廟碑文¶
<pb:KR2k0052_WYG_039-100a>¶
　我國家受¶
天眷命撫御寰瀛光被四表莫不尊親¶
太宗文皇帝崇徳七年班禪額爾徳尼達賴喇嘛知東土¶
　有聖人遣使通欵路涉萬里時經數載始達盛京逮¶
世祖章皇帝時遂親至京師朝覲備䝉¶
恩眷後以策妄阿喇蒲坦肆惡逞奸殘蹂西藏¶
皇考聖祖仁皇帝特遣大師計日平定撫綏人衆各復生¶
　業賜今虎必爾汗冊印封號安置禪榻重興黄教用以¶
<pb:KR2k0052_WYG_039-100b>¶
　慰番衆皈依佛法之誠並酬班禪達賴喇嘛累世恭順¶
　之悃也朕御極以來加意䕶持俾安淨土因思古今之¶
　有佛教特以勸善懲惡濟人覺世為本黄教之傳所以¶
　推廣佛經之㫖也演教之地愈多則佛法之流布愈廣¶
　而番夷之嚮善者益衆西藏既有班禪額爾徳尼而近¶
　邊之番夷離藏遼逺皆有皈依佛法之心因思川省打¶
　箭爐之外有地曰噶達昔年達賴喇嘛曽駐錫於此爰¶
　相度川原創建廟宇發帑金數十萬兩遣官董司工役¶
<pb:KR2k0052_WYG_039-101a>¶
　依西方白賴本佛廟之圖式凡為殿堂樓房一千餘間¶
　又為平房四百間賜額曰惠逺丹艧輝煌器用充備置¶
　兵以衞之達賴喇嘛來登禪榻率諸徒衆咸就新居諸¶
　番耆幼踴躍欣喜使臣奏言彼土早寒自造寺以來氣¶
　候和暖深秋未凍則知兹寺之建人神胥慶山川著靈¶
　朕所以仰體¶
皇考厚酬達賴喇嘛累世恭順之忱且以廣布黄教宣講¶
　經典使番夷僧俗崇法慕義億萬斯年永躋仁壽之域¶
<pb:KR2k0052_WYG_039-101b>¶
　則以佐助王化實有裨益是用紀文豐碑以昭示久逺¶
　焉¶
　　歴代御製¶
　　蜀漢昭烈帝即位告天文(漢有天下厯數無疆曹操/阻兵戮殺主后子丕載其)¶
　　　(凶逆竊居神器羣臣將士以為社稷墮廢備宜修/之嗣武二祖恭行天罰詢於庶外遐方君長僉曰)¶
　　　(天命不可以不答祖業不可以久替四海不可以/無王率土式望在備一人備畏天明命又懼漢室)¶
　　　(將湮於地謹擇元日與百僚登壇受皇帝璽綬修/燔瘞告類於天神惟神嚮祚於漢家永綏四海)¶
　　唐明皇祭江瀆文(惟神包總大川朝宗於海功昭潤/化徳表靈長今因夏首用率常典)¶
<pb:KR2k0052_WYG_039-102a>¶
　　(敬以玉帛犧牲粢/盛庶品明薦於神)¶
　宋哲宗除范純仁左僕射制勅(朕惟朝廷之盛衰常/以輔相為輕重若根)¶
　　(本强固則精神折衝故蒍吕臣奉已而不在民則/晉文無復憂色汲長孺直諌而守死節則淮南為)¶
　　(之寢謀朕思得其人付之以政使天下聞風而心/服則人主無為而日尊咨爾在廷咸聴朕命中大)¶
　　(夫同知樞密院事上柱國高平郡開國伯食邑九/百戸實封二百戸賜紫金魚袋范純仁器逺任重)¶
　　(才周識明進如孟子之敬王退若蕭生之憂國朕/覽觀仁祖之遺跡永懐慶厯之元臣强諫不忘喜)¶
　　(臧孫之有後我心是似命召虎以來宣雖兵政之/與聞疑逺猷之未究坐論西省進貳文昌増秩益)¶
　　(封兼隆異數於戲時難得而易失民難安而易危/予欲守在四方以汝為偃兵之姚宋予欲藏於百)¶
<pb:KR2k0052_WYG_039-102b>¶
　　(姓以汝為息民之蕭曹勉思古人以稱朕意可特/授太中大夫守尚書右僕射兼中書侍郎進封高)¶
　　(平郡開國公加食邑七百/戸實封三百戸餘如故)¶
　　孝宗御製蘇軾贊(并序之成一代之文章必能立/天下  大節立天下之大節非)¶
　　(其氣足以高天下者未之能焉孔子曰臨大節而/不可奪君子人歟孟子曰我善養吾浩然之氣以)¶
　　(直養而無害則塞乎天地之間蓋存之於身謂之/氣見之於事謂之節節也氣也合而言之道也以)¶
　　(是成義剛而無餒故能參天地之化關盛衰之運/不然則雕蟲篆刻童子之事耳烏足與論一代之)¶
　　(文章哉故贈太師諡文忠蘇軾忠言讜論立朝大/節一時廷臣無出其右負其豪氣志在行其所學)¶
　　(放浪嶺海文不少衰力斡造化元氣淋漓窮理盡/性實通天人山川風雲草木花實品彚萬狀可喜)¶
<pb:KR2k0052_WYG_039-103a>¶
　　(可愕有感於中一寓之於文雄視百代自作一家/渾涵光芒至是而大成矣朕萬幾餘暇抽繹詩書)¶
　　(他人之文或得或失多所取舍至於軾所著讀之/終日亹亹忘倦常寘左右以為矜式信可謂一代)¶
　　(文章之宗也歟乃作贊曰維古文章言必已出綴/詞緝句文之蟊賊手抉雲漢斡造化機氣高天下)¶
　　(乃克為之猗嗟若人冠冕百代忠言讜論不顧身/害凜凜大節見於立朝放浪嶺海侣於漁樵嵗晚)¶
　　(歸來其文益偉波瀾老成無所附麗昭晰無疑優/游有餘跨唐越漢自我師模賈馬豪奇韓栁雄健)¶
　　(前哲典刑未足多羨敬想高風恨不同時掩卷三/嘆播以聲詩乾道九年閏正月選徳殿書賜蘇嶠)¶
　明仁宗賜少師吏部尚書蹇義勅(曩朕監國之時卿/以先朝舊臣擢兼)¶
　　(詹事日侍左右時肇建兩京政務方殷隨事籌畫/適中惟難卿以善翊君以義徇國勞心焦思不恤)¶
<pb:KR2k0052_WYG_039-103b>¶
　　(身家載歴艱虞未嘗有咨嗟之意及朕嗣承大統/贊襄治理用濟斯民喻朕於道不懈益恭二十餘)¶
　　(年夷險一節朕篤不忘兹以巳意創製蹇忠貞印/一枚賜卿用藏於家傳之後世俾爾子孫知前人)¶
　　(顯榮於國者良不易致宜加保守朕之子孫亦知/卿弼予於艱體朕愛卿之心以保爾子孫庶幾上)¶
　　(下相安與國咸休書曰惟后非賢不乂惟賢非后/不食自古君臣相遇難矣哉往績維茂永終是圖)¶
　　(故/勅)¶
　　宣宗元年遣永康侯徐安致祭江瀆文(大江之流/神發其源)¶
　　(利濟之功民務永賴兹予嗣承大/統謹用祭告惟神昭格惠我邦家)¶
　詩¶
<pb:KR2k0052_WYG_039-104a>¶
　漢古辭蠶叢國詩(川崖惟平其稼多黍㫖酒嘉穀可/以養父野惟阜丘彼稷多有嘉穀)¶
　　(㫖酒可以養母既惟月孟春獺祭彼崖永言孝思/享祀孔嘉彼黍  潔彼儀惟澤蒸命良辰祖考來)¶
　　(格惟日月明明亦惟其夕誰能長生不朽難/獲  徳實寶富貴何常我思古人令問令望)¶
　　灌令歌(崔瑗為灌令開溝耕田民賴其利歌曰天/降神明君錫我慈仁父臨民布徳澤恩惠)¶
　　(施以序穿溝廣溉/灌抉渠作甘雨)¶
　　豐年歌(漢永建中泰山吳資元約為郡守屢獲豐/年民歌之曰習習晨風動澍雨潤禾苗我)¶
　　(后恤時務我/民以優饒)¶
　　去思歌(吳資遷去民人思慕又歌曰望逺忽不見/惆悵嘗徘徊恩澤實難忘悠悠心永懐)¶
<pb:KR2k0052_WYG_039-104b>¶
　　譙君黄詩(譙君黄仕成哀之世為諌議大夫數進/忠言後違避王莽又不仕公孫述述怒)¶
　　(遣使齎藥酒以懼之君黄嘆曰吾不省藥乎其子/瑛納錢八百萬得免國人作詩曰肅肅清節士執)¶
　　(徳實固貞違惡以/授令没世遺令聲)¶
　　應季先嚴王思詩(巴郡嚴王思為揚州刺史惠愛/在民毎當遷宫士民塞路攀轅)¶
　　(詔遂留之居官十八年卒百姓若喪考妣義崇者/齎錢百萬欲以贍王思家其子徐州刺史不受送)¶
　　(吏義崇不忍持還乃散以為食食行客巴郡太守/汝南應季先善而美之乃作詩曰乗彼西漢潭潭)¶
　　(其淵君子愷悌作民二/親没世遺愛式鏡後人)¶
　　三節婦歌(永初中廣漢漢中羌反虐及巴郡有馬/妙祈妻義王元憒妻姬趙蔓君妻華夙)¶
<pb:KR2k0052_WYG_039-105a>¶
　　(喪夫執共姜之節守一醮之禮號曰三貞遭亂兵/迫匿懼其拘辱三人同時自沈於西漢水而死有)¶
　　(黄鳥鳴其亡處徘徊焉國人傷之乃作詩曰關關/黄鳥爰集於樹窈窕淑女是繡是黼惟彼繡黼其)¶
　　(心匪石嗟爾臨/川邈不可獲)¶
　　古辭白頭吟與櫂歌同調(五解皚如山上雪皎若/雲間月聞君有兩意故)¶
　　(來相決絶平生共城中何嘗斗酒㑹今日斗酒㑹/明旦溝水頭蹀躞御溝水溝水東西流郭東亦有)¶
　　(樵郭西亦有樵兩樵相推與無親為誰嬌凄凄重/凄凄嫁娶不須啼願得一心人白頭不相離竹竿)¶
　　(何嫋嫋魚尾何離簁男兒欲相知何用錢刀為䶘/如馬噉萁川上高士嬉今日相對樂延年萬嵗期)¶
　　峽中行者歌(宜都山川記云峽中猿鳴至清山谷/傳響泠泠不絶行者歌之曰巴東三)¶
<pb:KR2k0052_WYG_039-105b>¶
　　(峽巫峽長猿鳴三聲淚沾裳巴東/三峽猿鳴悲猿鳴三聲淚沾衣)¶
　　黄牛歌(朝發黄牛暮宿黄牛/三朝三暮黄牛如故)¶
　　淫豫歌(李膺益州記云灩澦堆夏水漲没數十丈/其狀如馬舟人不敢進故曰灩澦又曰猶)¶
　　(豫言舟子取途不決水脈故猶豫也樂府作淫豫/坤元録作冘豫南史云淫豫大如襆瞿塘不可觸)¶
　　(樂府云淫豫大如馬瞿塘不可下類要云淫豫/大如鼈瞿塘行舟絶淫豫大如龜瞿塘不可窺)¶
　　水經注灩澦歌(灘頭白浡堅相持/倐忽淪没别無期)¶
　　先民謡(岷阜之山江出其腹帝以㑹昌神以建福/大饑不饑蜀有蹲鴟大旱不亂蜀有廣漢)¶
　　巴郡謡(漢安帝時巴郡太守連失道其國人諷之/曰明明上天下土是觀帝選元后永定民)¶
<pb:KR2k0052_WYG_039-106a>¶
　　(安孰不可念禍福由人/願君奉詔惟徳日親)¶
　　廉叔度歌(後漢書曰廉范字叔度建初中為蜀郡/太守成都民物豐衍邑宇逼側舊制禁)¶
　　(民夜作以防火災而更相隠蔽燒者日屬范乃毁/削先令但嚴使儲水而已百姓以為便乃歌之曰)¶
　　(廉叔度來何暮不禁火/民安作昔無襦今五袴)¶
　　灩澦歌(孝子傳庾子輿扶父柩過瞿塘六月水泛/子輿禱而遂平既過泛溢如故人歌之曰)¶
　　(灩澦如牛本不通/瞿塘水退為庾公)¶
　晉張載登成都白兔樓詩(重城結曲阿飛宇起層樓/累棟出雲表嶢嶭臨太虛)¶
　　(高軒啓朱扉迴望暢八隅西瞻岷山嶺嵳峩似荆/巫蹲䲭蔽地生原隰殖嘉蔬雖遇堯湯世民食恒)¶
<pb:KR2k0052_WYG_039-106b>¶
　　(有餘鬱鬱小城中岌岌百族居街衒紛綺錯高甍/夾長衢藉問揚子舍相見長卿廬程卓累千金慆)¶
　　(奢擬五侯門有連騎客翠帶腰吳鈎鼎食隨時進/百和妙且殊披林採秋橘臨江釣春魚黒子過龍)¶
　　(醢菓饌踰蟹蝑芳茶冠六清溢味/播九區人生苟安樂兹土聊可娛)¶
　梁簡文帝蜀道難詩(巫山七百里巴水三回曲/笛聲下復高猿啼㫁還續)¶
　陳隂鏗蜀道難詩(王尊奉漢朝靈關不憚遥高岷長/有雪隂棧屢經燒輪摧九折路騎)¶
　　(阻七星橋蜀道如/此險功名詎可要)¶
　隋僧智𤣥遊三學山詩(秀嶺接重烟嶔岑上半天絶/巖低更舉危峯㫁復連側石)¶
　　(傾斜澗迴流瀉曲泉野紅知草凍春來鳥自傳異/錦無機織猿鳴詎假弦葉密風難度枝疎影易穿)¶
<pb:KR2k0052_WYG_039-107a>¶
　　(抱裘依澗沼策杖戲荒田游心青漢表/置想白雲邊榮名非我願息意且蕭然)¶
　唐王勃遊梵宇三學寺詩(香閣披青磴琱臺控紫岑/葉齊山路狹花積野壇深)¶
　　(蘿幌棲禪影松門聽梵音/遽忻陪妙躅延賞滌煩襟)¶
　　𤣥武山聖泉詩并序(𤣥武山有聖泉焉浸淫歴數/千百年乗巖泌湧接磴分流)¶
　　(下瞰長江沙堤石崖咸古人遺迹也兹乃青蘋緑/菱紫苔蒼蘚遂使江湖思逺寤寐寄託既而崇巒)¶
　　(左峙石壑前縈丹崿萬尋碧潭千頃松風唱響竹/露熏空瀟瀟乎人間之難遇也方欲以林壑為天)¶
　　(屬琴罇為日用嗟乎古今同逝方深川上之悲少/長偕遊且盡山隂之樂盍題芳什共寫高情詩得)¶
　　(泉字詩云披襟乗石磴列籍俯深泉蘭氣薰山酌/松聲韻野絃影飄垂葉外香度落花前興洽林塘)¶
<pb:KR2k0052_WYG_039-107b>¶
　　(晚重巖/起夕烟)¶
　　陳子昂白帝懐古詩(日落滄江晚停橈問土風城/臨巴子國苔没漢王宫荒服)¶
　　(猶周甸深山尚禹功巖懸青壁㫁地險碧流通古/木生雲際歸帆出霧中川途去無限客思坐何窮)¶
　　劉希夷巫山詩(巫山幽隂地神女艷陽年襄王伺/容色落日望悠然歸來高堂夜金)¶
　　(釭焰青烟頽想卧瑶席夢魂何翩翩揺落殊未已/榮華倐阻遷愁思瀟湘浦悲涼雲夢田猿啼秋風)¶
　　(夜雁飛明月天巴歌/不可聽聽此益潺湲)¶
　　張九齡巫山高詩(巫山與天近烟景常青熒此中/楚王夢夢得神女靈神女去已)¶
　　(久白雲空㝠㝠惟有/巴猿嘯哀音不可聽)¶
<pb:KR2k0052_WYG_039-108a>¶
　　蘇頲武擔山寺詩(武擔獨蒼然墳山下至泉鼈靈/時共盡龍女事同遷松柏銜哀)¶
　　(處幡花種福田詎知/留鏡石長與法輪圓)¶
　　利州兆佛龕前重於去嵗題處作(重巖載清美分/塔起層標蜀守)¶
　　(經塗處巴人作禮朝地凝三界出空見六塵銷臥/石鋪蒼蘚行藤覆緑條嵗年書有記非為學題橋)¶
　　王維曉行巴峽詩(際曉投巴峽餘春憶帝京晴江/一女浣朝日衆雞鳴水國舟中)¶
　　(市山橘樹杪行登高萬井出眺迥二流明人作/殊方語鶯為舊國聲賴多山水趣稍解别離情)¶
　　鷰子龕禪師詩(山中鷰子龕路劇羊腸惡裂地競/盤屈插天多峭崿漆泉吼而噴怪)¶
　　(石看欲落伯禹訪未知五丁愁不鑿上人無生緣/生長居紫閣六時自槌磬一飲尚帶索種田燒白)¶
<pb:KR2k0052_WYG_039-108b>¶
　　(雲斫漆響丹壑行隨拾栗猿歸對巢松鶴時許山/神請偶逢洞仙博救世多慈悲即心無行作周南)¶
　　(倦積阻蜀物多淹泊巖腹自旁穿澗脣時外拓橋/因倒樹架柵值垂藤縳鳥道悉已平龍宫為之涸)¶
　　(跳波誰揭厲絶壁免捫摸山木日隂隂/結跏歸舊林一向石門裏任君春草深)¶
　　高適同羣公秋登琴臺詩(古跡使人感琴臺空寂/寥靜然顧遺塵千載似)¶
　　(昨朝臨眺自兹始羣賢久相邀徳與形神高孰如/天地遥四時何倐忽六月鳴秋蜩萬象歸白帝百)¶
　　(川横赤霄猶是對夏伏幾時有涼颷燕雀滿簷楹/鴻鵠摶扶揺物性各自得我心在漁樵兀然還復)¶
　　(醉尚握/罇中瓢)¶
　　喬知之巫山高詩(巫山十二峯參差互隠見潯陽/幾千里周覽忽已遍想像神女)¶
<pb:KR2k0052_WYG_039-109a>¶
　　(姿摘芳共珍薦楚雲何逶迤紅樹日葱蒨楚雲/浸湘源紅樹㫁金門郢路不可見況復夜聞猿)¶
　　閭丘均臨水亭詩(高館基層山微幕生花草傍對/野邨樹下臨車馬道清朗悟心)¶
　　(術幽&KR1839;備瞻討迴合峯隱雲聯綿渚縈島氣似/滄洲勝風為青春好相及盛年時無令嘆衰老)¶
　　張文琮蜀道難詩(梁山鎮地險積石阻雲端深谷/下寥廓層巖上鬱盤飛梁架絶)¶
　　(嶺棧道接危巒攬轡/獨長息方知斯路難)¶
　　蕭遘成都詩(月曉已聞花市合江平偏見竹&KR1097;多/好教載取芳菲樹剰照岷天瑟瑟波)¶
　　褚亮賦得蜀都詩(列宿光輿井分土跨梁岷沈犀/對江浦駟馬入城闉英圖多霸)¶
　　(跡歴選有名臣連騎簪纓滿含章/詞賦新得上僊槎路無待訪嚴遵)¶
<pb:KR2k0052_WYG_039-109b>¶
　　李白撥穀歌(白帝城邊足風波瞿塘五月誰敢過/荆州麥熟繭成蛾繰絲憶君頭緒多)¶
　　(撥穀飛鳴/奈若何)¶
　　黄牛歌(巫峽夾青天巴水流若兹巴水急可盡青/天無到時三朝上黄牛三暮行太遲三朝)¶
　　(又三暮不/覺鬢成絲)¶
　　蜀道難(噫吁&KR1077;危乎高哉蜀道之難難於上青天/蠶叢及魚鳧開國何茫然爾來四萬八千)¶
　　(嵗不與秦塞通人烟西當太白有鳥道可以横絶/峩眉巔地崩山摧壯士死然後天梯石棧相鈎連)¶
　　(上有六龍迴日之高標下有衝波逆折之回川黄/鵠之飛尚不得過猿猱欲度愁攀緣青泥何盤盤)¶
　　(百步九折縈嵓巒捫參歴井仰脅息以手撫膺坐/長嘆問君西遊何時還畏途巉巖不可攀但聞悲)¶
<pb:KR2k0052_WYG_039-110a>¶
　　(鳥號古木雄飛雌從遶林間又聞子規啼夜月愁/空山蜀道之難難於上青天使人聽此彫朱顔連)¶
　　(峯去天不盈尺枯松倒掛倚絶壁飛湍瀑流爭喧/豗砯崖轉石萬壑雷其險也如此嗟爾逺道之人)¶
　　(胡為乎來哉劍閣崢嶸而崔嵬一夫當關萬夫莫/開所守或匪親化為狼與豺朝避猛虎夕避長蛇)¶
　　(磨牙吮血殺人如麻錦城雖云樂不如早還/家蜀道之難難於上青天側身西望長咨嗟)¶
　　詶宇文少府贈桃竹書筒詩(桃竹書筒綺繡文良/工巧妙稱絶羣靈心)¶
　　(圓映三江月彩質疊成五色雲中/藏寶訣峩眉去千里提攜長憶君)¶
　　峩眉山月歌送蜀僧晏入中京(我在巴東三峽時/西看明月憶峩眉)¶
　　(月出峩眉照滄海與人萬里長相隨黄鶴樓前月/華白此中忽見峩眉客峩眉山月還送君風吹西)¶
<pb:KR2k0052_WYG_039-110b>¶
　　(到長安陌長安大道横九天峩眉山月照秦川黄/金獅子承高座白玉麈尾談重𤣥我似浮雲滯吳)¶
　　(越君逢聖主遊丹闕一振高/名滿帝都歸時還弄峩眉月)¶
　　贈僧行融詩(梁有湯惠休常從鮑照遊峩眉史懐/一獨映陳公出卓絶二道人結交鳯)¶
　　(與麟行融亦俊發吾知有英骨海若不隠珠驪龍/吐明月大海乗虛舟隨波任安流賦詩旃檀閣縱)¶
　　(酒鸚鵡洲待我適/東越相攜上白樓)¶
　　自巴東舟行經瞿塘峽登巫山最高峯晩還題壁¶
　　詩(江行幾千里海月十五圓始經瞿塘峽遂步巫/山巔巫山高不窮巴國盡所歴日邊攀垂蘿霞)¶
　　(外倚穹石飛步凌絶頂極目無纖烟却顧失丹壑/仰觀臨青天青天若可捫銀漢去安在望雲知蒼)¶
<pb:KR2k0052_WYG_039-111a>¶
　　(梧記水辨瀛海周遊孤光晚歴覽幽意多積雪照/空谷悲風鳴森柯歸途行欲曛佳趣尚未歇江寒)¶
　　(早啼猿松瞑已吐月月色何悠悠清/猿響啾啾辭山不忍聽揮策還孤舟)¶
　　杜甫成都府詩(翳翳桑榆日照我征衣裳我行山/川異忽在天一方但逢新人民未)¶
　　(卜見故鄉大江東流去遊子日月長層城填華屋/季冬樹木蒼喧然名都㑹吹簫間笙簧信美無與)¶
　　(適側身望川梁鳥雀夜各歸中原杳茫茫初月/出不高衆星尚爭光自古有羈旅我何苦哀傷)¶
　　謁先主廟詩(慘澹風雲㑹乗時各有人力侔分社/稷志屈偃經綸復漢留長策中原仗)¶
　　(老臣雜耕心未已嘔血事酸辛霸氣西南歇雄圖/厯數屯錦江元過楚劒閣復通秦舊俗存祠廟空)¶
　　(山泣鬼神虛簷交鳥道枯木半龍鱗竹送清溪月/苔移玉座春閭閻兒女換歌舞嵗時新絶域歸舟)¶
<pb:KR2k0052_WYG_039-111b>¶
　　(逺荒城繫馬頻如何對揺落況乃久風塵孰與關/張並功臨耿鄧親應天才不小得士契無隣遲暮)¶
　　(堪帷幄飄零且釣緡向/來憂國淚寂寞灑衣巾)¶
　　蜀相詩(丞相祠堂何處尋錦官城外柏森森映堦/碧草自春色隔葉黄鸝空好音三顧頻煩)¶
　　(天下計兩朝開濟老臣心出師/未捷身先死長使英雄淚滿襟)¶
　　嚴武寄題杜二錦江野亭詩(漫向江頭把釣竿懶/眠沙草愛風湍莫倚)¶
　　(善題鸚鵡賦何須不著鵕鸃冠腹中書籍幽時曬/肘後醫方靜處看興發㑹能馳駿馬終須重到使)¶
　　(君/灘)¶
　　田澄成都為客作詩(蜀郡將知逺城南萬里橋衣/縁鄉淚濕貌以客愁銷地富)¶
<pb:KR2k0052_WYG_039-112a>¶
　　(魚為米山芳桂是樵旅/遊惟得酒今日過明朝)¶
　　雍陶蜀城戰後感事詩(蜀國英靈地山重水又回/文章四子盛道路五丁開)¶
　　(詞客題橋去忠臣叱馭來臥龍同駭浪躍馬比浮/埃已道無妖土那知有禍胎蕃兵依漢栁蠻斾指)¶
　　(江梅戰後悲逢血燒餘更見灰空留犀厭怪無復/酒除災嵗積萇𢎞怨春深杜宇哀家貧移未得愁)¶
　　(上望/鄉臺)¶
　　唐求題鄭處士隠居詩(不信最清曠及來愁已空/數點石泉雨一溪霜葉風)¶
　　(業在有山處道成無事中/酌盡一罇酒病夫顔亦紅)¶
　　羊士諤資州宴行營回將詩(几劒盈庭酒滿巵戍/人歸日近𤓰時元戎)¶
<pb:KR2k0052_WYG_039-112b>¶
　　(靜鎮無邊事遣/向營中偃畫旗)¶
　　楊巨源送定法師歸蜀詩(鳯城初日照紅樓禁寺/公卿識惠休詩引棣華)¶
　　(霑一雨經分貝葉向雙流孤猿學定前山夕逺雁/傷離幾地秋空性碧雲無處所約公曽向剡溪遊)¶
　　張籍成都曲(錦江近西烟水緑新雨山頭茘枝熟/萬里橋邊多酒家遊人愛向誰家宿)¶
　　送隂先生歸蜀詩(日暮逺歸處雲間仙觀鐘唯持/青玉牒獨上碧雞峯隂洞新生)¶
　　(乳寒泉舊養龍幾時/因賣藥得向海邊逢)¶
　　盧綸送少微上人入蜀詩(瓶鉢遶禪衣連宵宿翠/微樹開巴水逺山曉蜀)¶
　　(星稀遍識中朝貴多諳外學/非何當一傳付道侣願知歸)¶
<pb:KR2k0052_WYG_039-113a>¶
　　司空曙題凌雲寺詩(春山古寺遶滄波石磴盤空/鳥道過百丈金身開翠壁萬)¶
　　(龕燈焰隔烟蘿雲生客到侵衣濕花落僧禪/覆地多不與方袍同結社下歸塵世竟如何)¶
　　李賀蜀國弦詩(楓香晩花靜錦水南山影驚石墜/猿哀行雲愁半嶺涼月生秋浦玉)¶
　　(沙鱗鱗光誰家紅/淚客不忍過瞿塘)¶
　　白居易竹枝歌(瞿塘峽口水烟低白帝城頭月向/西唱到竹枝聲咽處寒猿晴鳥一)¶
　　(時/啼)¶
　　薛濤凌雲寺詩(聞説凌雲寺裏苔風高日近絶纖/埃横雲點染芙蓉壁似待詩人賞)¶
　　(月來時聞説凌雲寺裏花飛空繞磴逐江/斜有  鎖得嫦娥鏡鏤出瑶臺五色霞)¶
<pb:KR2k0052_WYG_039-113b>¶
　　張儼謁先主廟絶句三首(扶順繼皇業并吞勢由/已天命屈雄圖誰歌大)¶
　　(風起得股肱賢明能以奇用兵何事傷客情何人/居帝京雄名垂竹帛荒陵壓阡陌終古更何聞悲)¶
　　(風入/松柏)¶
　　楊嗣復祠祭畢題臨淮公舊碑詩(齊莊修祀事旌/斾出郊闉薙草)¶
　　(軒墀狹塗牆赭堊新謀猷期作聖風俗奉為神酹/酒成坳澤持兵列偶人非才膺寵任異代揖芳塵)¶
　　(況是平津客/碑前淚滿襟)¶
　　劉禹錫蜀先主廟詩(天下英雄氣千秋尚凜然勢/分三足鼎業復五銖錢得相)¶
　　(能開國生兒不象賢凄/涼蜀故妓來舞魏宫前)¶
<pb:KR2k0052_WYG_039-114a>¶
　　段文昌題武擔寺西臺詩(秋天如鏡空樓閣盡玲/瓏水暗餘霞外山明落)¶
　　(照中鳥行看漸逺松韻聽難/窮今日登臨意多歡語笑同)¶
　　姚向同前題(開閣錦城中餘閒訪梵宫九層連晝/景萬象寫秋空天半將身到江長與)¶
　　(海通提攜出塵/土曽是穆清風)¶
　　温和同前題(桑門烟樹中臺榭造雲空眺聽逢秋/興篇辭變國風坐愁高鳥起笑指逺)¶
　　(人同始媿才情/薄躋攀繼韻窮)¶
　　楊汝士同前題(清淨此道宫層臺復倚空偶時三/伏外列席九霄中平視雲端路高)¶
　　(臨樹杪風自憐榮/末座前日别池籠)¶
<pb:KR2k0052_WYG_039-114b>¶
　　李敬伯同前題(臺上起涼風乗閒覽嵗功自隨台/席貴盡許羽觴同樓殿斜暉照江)¶
　　(山極望通賦詩思/共樂俱得詠時豐)¶
　　姚康同前題(松逕引淸風登臺古寺中江平沙岸/白日下錦川紅疎樹山根淨深雲鳥)¶
　　(迹窮自慚陪末/席便與九霄通)¶
　　薛能雲燈寺詩(莽莽空中稍稍登坐看迷濁變清/澄須知火盡烟無盡一夜欄邊説)¶
　　(向/僧)¶
　　李洞喜鸞公自蜀歸詩(禁院閉生臺尋師到緑槐/寺高猿看講鐘動鳥知齋)¶
　　(拂石月盈箒濾泉花滿篩/歸來逢聖節吟步上堯階)¶
<pb:KR2k0052_WYG_039-115a>¶
　　錦城秋寄懐𢎞播上人詩(極頂雲兼凍孤城露洗/初共辭嵩少雪久絶貝)¶
　　(多書逺照雁行細寒條猿掛/虛分泉煎月色憶就茗林居)¶
　　温庭筠錦城曲(蜀山攢黛留晴雪簝笋蕨芽縈九/折江風吹巧剪霞綃花上千枝杜)¶
　　(鵑血杜鵑飛入巖下叢夜呌思歸山月中巴水漾/情情不盡文君織得春機紅怨魂未歸芳草死江)¶
　　(頭學種相思子樹成寄與/望鄉人白帝荒城五千里)¶
　　李商隠井絡詩(井絡天彭一掌中漫誇天設劒為/峯陣圖東聚夔江石邊柝西懸雪)¶
　　(嶺松堪嘆故君成杜宇可能先主是真/龍將來為報姦雄輩莫向金牛訪舊蹤)¶
　　武侯廟古柏詩(蜀相階前柏龍蛇捧閟宫隂成外/江畔老向惠陵東大樹思馮異甘)¶
<pb:KR2k0052_WYG_039-115b>¶
　　(棠憶召公葉凋湘燕雨枝拆海鵬風玉壘經/綸逺金刀厯數終誰將出師表一為問昭融)¶
　　張亞子廟詩(下馬捧椒漿迎神白玉堂/如何鐵如意獨自與姚萇)¶
　　劉灣嚴孝子墓作(至性教不及因心天所資禮聞/三年喪汝獨終身期下布骨肉)¶
　　(恩上報父母慈禮聞哭有卒汝獨哀無時前有松/柏林荆棘結䝉蘢墓門白日閉泣母黄泉中草服)¶
　　(蔽枯骨垢容載飛蓬舉/聲哭蒼天萬木皆悲風)¶
　　鄭谷蜀中詩三首(馬頭春向鹿頭關逺樹平蕪一/望閒雪下文君沽酒市雲藏李)¶
　　(白讀書山江樓酒客黄梅後邨落人歌紫芋間堤/月橋烟好時景漢庭無事不征蠻  夜多無雨曉)¶
　　(生塵草色風光日日新䝉頂茶畦千點露浣花牋/紙一溪春揚雄宅在唯喬木杜甫臺荒絶舊隣却)¶
<pb:KR2k0052_WYG_039-116a>¶
　　(共海棠花有約數年留滯不歸人金渚逺江清碧/簟文小桃花繞薛濤墳朱橋直指  門路粉堞高)¶
　　(連玉壘雲牕下斷琴翹鳯足波中濯錦散/鷗羣子規夜夜啼巴樹不並吳鄉楚國聞)¶
　　西蜀淨衆寺松溪八韻兼寄小筆崔處士詩(松因/溪得)¶
　　(名溪吹答松聲繚繞能穿寺幽奇不在城寒烟齋/後散春雨夜中平染岸蒼苔古翹沙白鳥明澄分)¶
　　(僧影痩光徹客心清帶溜侵雲響和鐘擊石鳴淡/烹新茗爽暖泛落花輕此景吟難盡憑君畫入京)¶
　　渠州汧江寺詩(退居瀟灑寄禪關高掛朝簪淨室/間孤島暫留雙鶴歇五雲爭放二)¶
　　(龍閒輕舟共泛花邊水野履同登竹外/山仙署金閨虛位久夜清應夢近天顔)¶
　　崔塗渠州沖相寺詩(水流花謝兩無情送盡東風/過楚城蝴蝶夢中家萬里子)¶
<pb:KR2k0052_WYG_039-116b>¶
　　(規枝上月三更故園書動經年絶華髮春惟/滿鏡生自是不歸歸便得五湖烟景有誰爭)¶
　　吕洞賔題岳池縣集虛觀詩(青蛇煉影月徘徊夜/靜雲閒尚未來應是)¶
　　(有人新換骨暫/留蹤跡到天台)¶
　　留題飛雲道院詩(攜笻來此步飛雲踐滿賔堦緑/蘚明江上同歸共誰去不堪回)¶
　　(首不逢人目偶乗青帝出蓬萊劒㦸崢嶸徧/九垓我在  前人不識為留一笠莫沈埋)¶
　　羅隱巫山高詩(下壓重泉上千仞香雲結夢西風/緊縱有精靈得往來狖軛鼯軒亦)¶
　　(顛隕嵐光雙雙雷隠隠愁為衣裳恨為鬢暮灑朝/行何所之江邊日月情無盡珠零冷露丹墮楓細)¶
　　(腰長臉愁滿宫人生對面/猶異同況在千巖萬壑中)¶
<pb:KR2k0052_WYG_039-117a>¶
　　王鐸題濟順王祠詩(廣明二年僖宗幸蜀神有隂/兵助順見形於桔柏津帝幸)¶
　　(其廟解劒贈神三盛唐聖主解青萍欲崛新封濟/順名夜雨龍抛  尺匣春雲風入九重城劒門喜)¶
　　(氣隨龍動玉壘韶光待賊平為報/山東諸將相格天勲業賴隂兵)¶
　　歐陽詹益昌行詩(并序興貞元年中天子以工部/郎中  元少尹吳興陸公長源)¶
　　(牧利州其為政五年予旅遊於利覩人安俗阜昌/欽所以美作詩一章利州故益昌郡也目曰益)¶
　　(行詩曰驅馬至益昌倍驚風俗和耕夫壟上謡負/者途中歌處處川復原重重山與河人烟遍餘田)¶
　　(時稼無閒坡問業一何修太守徳化加問身一何/安太守恩懐多賢哉我太守在古無以過愛人甚)¶
　　(愛子治郡如治家雲雷既奮騰草木遂萌芽乃知/良二千徳足為國華今時固精求漢帝非徒嗟四)¶
<pb:KR2k0052_WYG_039-117b>¶
　　(氣有青春衆植佇揚葩期/當作說霖天下同滂沱)¶
　後唐杜仁傑至真觀三言詩(坤所載乾所燾象與形/孰眹兆緯五行環二曜)¶
　　(流而川何浩浩四溟晏九河導峙而山亦多號神/有嶽山有嶠粤天壇極道妙巉孤撐未易到日出)¶
　　(沒見遺照偃東西絶海徼倐光怪來熠耀大龍燭/細螢爝不恒出赴感召笙嘹喨鶴窈窕羽人路屯)¶
　　(其要青螺堆玉簪峭左參井右丹竈揭清虛不二/竅昔王人往昭告始軒轅末徽廟接柴望咸親燎)¶
　　(莽刧灰起天燒摧棟宇失朱縹羣鹿豕雜蓬藋予/何為一來弔必勝廢乃大造聖之作賢者紹矧𤣥)¶
　　(𤣥語祕奥探逾逺理益燿微是理萬/有秏文雖徑實非剽庶今來永為詔)¶
　　杜光庭題鴻都觀詩(亡吳霸越已功全深隠雲林/始學仙鸞鶴自飄三蜀駕波)¶
<pb:KR2k0052_WYG_039-118a>¶
　　(濤猶憶五湖船雙溪夜月明寒玉衆嶺秋空/斂翠烟也有扁舟歸去興故鄉東望思悠然)¶
　　題都慶觀詩(三仙一一駕紅鸞仙去雲閒遶古壇/煉藥舊臺空處所掛衣喬木兩摧殘)¶
　　(清風嶺接猿聲近白石溪涵水影寒/二十四峯皆古隠振纓長往亦何難)¶
　　題仙居觀詩(往嵗真人朝玉皇四真三代住繁陽/初開九鼎丹華熟繼躡五雲天路長)¶
　　(煙鎖翠嵐迷舊隠池凝寒鏡貯秋光/時從白鹿岩前往應許潛通不死鄉)¶
　　度世古元歌(後周至真觀小蠻橋下掘得石碑云/始青之下日與月兩半同升合為一)¶
　　(大如彈丸甘如蜜出彼玉堂/入金室子若得之慎勿失)¶
　　蜀道觀中鑿井得一碑刻文似賦似贊有隠士言¶
<pb:KR2k0052_WYG_039-118b>¶
　　是漢時隂真人所著鍊丹法雜著於子玉碑(有物/有物)¶
　　(可大可久採乎蠶食之前用乎火化之後成湯自/上而臨下夸父處中而見受氣應朝光功參夜漏)¶
　　(白英聚而雪慚黄酥凝而金醜轉制不已神趣/鬼驟金歟玉歟天年上壽無著於文訣之在口)¶
　宋楊億成都詩(五丁力盡蜀川通千古成都緑酎濃/白帝倉空蛙在井青天路險劒為峯)¶
　　(漫傳西漢祠神馬已見南陽起卧龍/張載勒銘堪作戒莫矜函谷一丸封)¶
　　錢勰成都詩(武侯千載有餘靈盤石刀痕尚未平/巴婦自饒丹穴富漢庭還負碧砮征)¶
　　(雨經蜀市應和酒琴到臨卭别寄情/知有忠臣能叱馭不論雲棧更崢嶸)¶
　　何耕雲溪詩(幽居定何如頗恨未見之主人向我/言喜色融雙眉修篁流翠隂寒溪漾)¶
<pb:KR2k0052_WYG_039-119a>¶
　　(清漪領畧非一狀幽妍發餘姿空濛雨亦佳瀲灩/晴更奇豈惟二江獨意恐兩蜀稀主人信妙士得)¶
　　(此固所宜天公閟好景授受各有時豈無多田翁/偃蹇遊莫隨素交懐老蒲秀句紛珠璣安得招歸)¶
　　(來為君賦清詩往者/不可作後生欲何為)¶
　　浮翠橋詩(隔溪蒼翠各西東架竹為梁路始通缺/月罅林凝淨緑㫁霞明水抹殘紅芒鞋)¶
　　(步步幽聲處藜杖聲聲屈曲中回/首忽驚橋已逺泠然身御圃田風)¶
　　寒碧亭詩(憑欄日日俯清湍洗竹年年斬惡竿十/頃琉璃秋色靜一林竿籟曉聲寒涼風)¶
　　(有意生天末明月無邊照水端誰/謂過清難久處愚溪元自不相安)¶
　　龍淵詩(門前大江何渺漫昔人飲牛水為乾水乾/龍逝亦其理近在咫尺聊泥蟠魚蝦玩侮)¶
<pb:KR2k0052_WYG_039-119b>¶
　　(獱獺笑縱有靈怪誰當看徳人問舍壓吾境便爾/築室相遮欄坐令異類皆屏伏恃有此耳差少安)¶
　　(却紆朱紱去監郡遺我守舍良獨難昨來過門恍/如夢龍致此語催歸鞍先生不信反不笑謂我饒)¶
　　(舌狂/豐干)¶
　　忘機臺(大虛生微雲機事日夕繁兼忘豈不佳尚/有忘者存稽首老龎翁妙處希一言請觀)¶
　　(臺上月萬/古無昭昏)¶
　　劉望之新都驛逺平軒詩(霜晴木落送歸鞍袖手/微吟此慰顔賸欲憑欄)¶
　　(招白鳥更煩翦樹出青山晚悲薄禄非三釜賴許/清詩見一班看到逺平纔得恨我寧歸臥尺椽間)¶
　　王灼露香亭詩(北渚一帝子洛川一虙妃池有千/種蓮平生所見稀纖穠各態度紅)¶
<pb:KR2k0052_WYG_039-120a>¶
　　(白爭光輝我來亭上飲夜久未忍歸翁家採/香人但愛香滿衣豈知清露濕團荷瀉珠璣)¶
　　勾昌泰題新繁勾氏盤溪詩(勝簪不肯黒浮頰故/能紅心寄塵埃外春)¶
　　(歸杖屨中徑松看謖謖庭草碧/茸茸無術繫白日年光如轉蓬)¶
　　范鎮遊昭覺寺詩(炎蒸無處避此地忽如寒松砌/行無際石房禪自安鴛鴦秋沼)¶
　　(漲蝙蝠晚庭寛登眺/見田舍衡茅半不完)¶
　　張詠悼蜀詩(蜀國富且庶風俗矜浮薄奢僭極珠/貝狂佚務娛樂虹橋吐飛泉烟栁閉)¶
　　(朱閣燭影逐星沈歌聲和月落鬭雞破百萬呼盧/縱大噱遊女白玉璫驕馬黄金絡酒肆應不扃花)¶
　　(市春漸作禾稼暮雲連紈繡淑氣錯熙熙三十年/光景倏如昨天道本害盈侈極禍必作當時布政)¶
<pb:KR2k0052_WYG_039-120b>¶
　　(者罔思救民瘼不能宣淳化移風復儉約情性非/方直多為聲色著從欲竊虛譽隨俗縱貪攫蠶食)¶
　　(生靈饑作威恣暴虐佞罔天子聽所利唯剥削一/方忿恨興千里攘臂躍火氣烘寒空雪彩揮蓮鍔)¶
　　(無人能却敵何暇施擊柝害物黷貨輩皆為白刃/爍瓦礫積臺榭荆棘迷城郭里第鏁苔蕪庭軒喧)¶
　　(燕雀斗粟金帛市束芻羅綺博悲夫久奢民不能/飽葵藿朝廷僉元戎帥師盪兇惡虎旅一以至梟)¶
　　(巢一何弱燎毛焰晶熒破竹鋒熠爚兵驕不可戢/殺人如戲謔悼髦皆麗誅玉石何所度未能剪强)¶
　　(暴爭先謀剽掠良民生計空賖死心隕穫四野構/豺狼五畝孰耕鑿出師不以律餘孽何由却俾夫)¶
　　(熾蜂蠆寡術能籠絡邊陲未肅清何顔食天爵世/方尚奔競誰復振謇諤黄屋逺萬里九重高寥廓)¶
　　(時稱多英雄才豈無衞霍/近間命良臣拭目觀奇畧)¶
<pb:KR2k0052_WYG_039-121a>¶
　　薛田成都書事百韻詩(并序物金躔奥壤玉壘名/區風  尚饒曠古稱最僕)¶
　　(守兹職任五年載至初則木牛流馬馳八使以均/財次則皂蓋朱幡奉一麾而作鎮歴覽勝異慷慨)¶
　　(興懐古人曰非感發不可以言詩非聲詩不可以/導志故言成志激流為美談偶因公退輒作成都)¶
　　(書事七言一百韻止陳乎益都事蹟罔暇以外景/加諸庶幾謬發於斐然詎敢芳揚於作者詩曰混)¶
　　(茫丕變造西阡物像熙熙被一川易覺錦城銷白/日難歌蜀道上青天雲敷牧野耕桑雨栁拂旗亭)¶
　　(市井烟院鎖玉溪留好景坊題金馬促繁絃風流/餔席堆紅豆瀟灑門庭映碧鮮表狀屢言同穎穗)¶
　　(敕書頻奬並生蓮旋科杞樹炊香稻剰種豌□沃/晚田仁宅不墮由政立義圍無取任情遷民知禮)¶
　　(遜蠶叢後俗尚奢華邃古先遶郭波濤來浩浩歸/朝岐路去綿綿乍回黒水將成道潛到青羊恐遇)¶
<pb:KR2k0052_WYG_039-121b>¶
　　(仙靚女各功翻樣繡袨商兼制砑綾牋壚邊泛蟻/張裙幄江上鳴鼉簇綵船石筍崚嶒衙對峙琴臺)¶
　　(恢闊寺相連羣葩豔裏珍禽語百草香中瑞獸眠/喜趣必臻尤佇望勝遊爭倦更遷延早荷葉底蹲)¶
　　(鴟伏椶樹梢頭亂蝶穿鹺發牢盆渾棄鹵鐵資圜/法免鈈鈆豐饒物態寧殊越美麗姝姬酷類燕西)¶
　　(海號雄彰傳紀南康辭健積銘鑴良工手技高容/學妙隠丹方祕不傳倚劒靈關凌絶頂夢刀孤壘)¶
　　(削危巔金華巷陌遺三品石鏡伽藍露一拳信落/荆州隨鼓枻檢頒芝闕聽摇鞭若量内地寒暄異)¶
　　(且在遐陬水陸全渝舞舊云傳樂府巴談誰曰繫/言詮九苞綰就佳人髻三閙裝成子弟韀欲辨坤)¶
　　(維尋地理纔臨益部認郊廛文翁室暗封苔蘚葛/亮祠荒享豆籩貨出軍儲推賑濟轉行交子頌輕)¶
　　(便氣蒸蒟蒻根鬚潤日罩楩柟樹影圓藥市風光/蟲蟄外花潭遨樂鵙鳴前聚源待擬求梟氏貯怨)¶
<pb:KR2k0052_WYG_039-122a>¶
　　(那能雪杜鵑衆植森榮還蓊蔚夾流湍迅迥潺湲/鮮明機杼知無算細碎錐刀不啻千合伴鵶鬟齊)¶
　　(窈窕對陪霓袖競翩翾五門冷映岷峨雪千里爰/疏灌堋泉茂盛八弦宜得最膏腴十道比俱偏袁)¶
　　(滋不到生無分段相重來宿有緣欵召相如登兔/苑驟遷太白步花甎葳𬎼草木時為瑞奇秀江山)¶
　　(代産賢曉後細風紅灼灼夜中微雨碧芊芊錦亭/焰燭明歌障繡閣香毬煖熨氊寶塔徘徊停隼旟)¶
　　(觀街雜沓擁輜軿酴醿引架家家郁躑躅攀條處/處妍重愛魯儒提徳柄威降曹將董戎旃歡謡少)¶
　　(負賨人勇長講多經楚客禪似簇綺羅偏煥耀如/流車馬信喧闐搘機顯綽名堪録題柱芬芳事莫)¶
　　(捐李特鋒鋩徒恃險張儀規畫自持顛鷹揚器業/成悠久烏合姦雄敗轉旋漫向鼎分澄霸道却當)¶
　　(龜化驗都廛强貪楚滅悲傾轍廣洽堯詢喜慕羶/側弁猖狂抛玉斚歸鞍酩酊墜金鈿氛埃屏息雲)¶
<pb:KR2k0052_WYG_039-122b>¶
　　(常覆稼穡繁滋澤靡愆睿聖宵衣垂迺睠貴臣馳/日毎傳宣石牛邁路加歆饗江瀆隆區助潔蠲避)¶
　　(暑亭臺珍簟設縱閒池沼釣絲牽遮蠻帶礪長能/固捍蜀金湯逺益堅何武甲科曽繼踵嚴真十兆)¶
　　(罕差肩儲書競甲諸家集博識咸修百氏箋紙碓/暮舂臨岸滸水樽春注截河壖華嚴像閣涼堪愛)¶
　　(淨衆松溪僻可憐學射崔嵬横罨靄放生寛廣媚/漪漣蘚庭嫩筍青篸篸風檻新荷緑扇扇守戌貔)¶
　　(貅千萬騎采葑簪筍兩三員清江瀉勢方流巽大/面盤形正壓乾電掃谷風藏虎嘯雷瞑官樹灑龍)¶
　　(涎郃占逖應星舒彩欒噀端聆火撲燃令範式驅/民缺缺咨謀疇倚道平平性寒甘蔗猱偷齧體膩)¶
　　(芭蕉蠧莫沿誌讀備興重掩卷史看唐幸懶終篇/雕盤姹女呈酥作水巷癡童颺紙鳶初下鹿頭迷)¶
　　(鄠杜暫來犀浦誤伊瀍變秦言語生皆㑹戀土情/懐死不悛結廈斧斤宗簡易入神丹艧厲精專栁)¶
<pb:KR2k0052_WYG_039-123a>¶
　　(隄夜月朱簾捲花市春風繡幕搴十縣版圖分戸/籍一城牌肆係民編受辛滋味饒薑蒜劇饌盤餐)¶
　　(足鮪鱣月季冒霜秋肯挫茘枝衝瘴夏宜然幾番/藂箐鳴虛籟是箇園林噪懶蟬蠢動乗時先養育)¶
　　(菁英屆候别陶甄地丁葉嫩和嵐採天蓼芽新入/粉煎平代啓闈聞繼岌監軍憑軾見劉焉蕙蘭馥)¶
　　(裛幽蹊畔菱芡交鋪曲島邊繪網晚晴誇蹴踘畫/繩寒食戲鞦韆氤氲紫霧濛都邑縹緲彤霞聚偓)¶
　　(佺螭伏自然銷劒㦸螻翻幾度起戈鋋宦遊止嘆/音塵闕鄉飲何驚嵗月遄靈壽桃枝奇共結金砂)¶
　　(銀鑠貴相聯埋輪昔按均輸命叱馭今分太守權/徒為行春飛皂蓋詎能許國報青錢政經旋考尤)¶
　　(多僻民瘼深求尚未痊雖愧袴襦非叔度日期毫/墨有馮沿俛遵廉察思從訓克謹操修敢好畋南)¶
　　(市醉過攢幟隊西樓歡坐列瓊筵煩囂謹畏傷淳/厚慧黠周防近巧諞重禄省心宜致冦薄材莊貌)¶
<pb:KR2k0052_WYG_039-123b>¶
　　(若臨淵扶危頗異巢居幕勸善還同矢在/弦叨莅一麾康逺俗等閒光景又三年)¶
　　喻汝礪謁江瀆廟詩(坤軸東南傾大江日夜注前/驅下洛洙餘濤畧吳楚任勢)¶
　　(不期勞得意縁所遇水也初無營神哉亮誰主芳/蘭沈清華碧藻舒翠縷晨鵠戲野岸春鳧集深渚)¶
　　(均是得所安而神豈私汝古來幾精魄捨此迷所/處淫遊不知還沙村失烟樹而我後千載悠然在)¶
　　(江滸抱嗇貴無競矜名忌多取㝠㝠罨岸風淫淫/打船雨舞雪窺紅濤開蘋渡前浦再拜謝神貺聊)¶
　　(復隨/所住)¶
　　錦屏山暮景詩(暝色輕烟罩郡城漁舟燈火倒觀/星寒山逺水江村暮自在粧成水)¶
　　(墨/屏)¶
<pb:KR2k0052_WYG_039-124a>¶
　　清曉坐四天王院詩(杳杳天雨涼月墮星亦稀朝/輝下簷隙逺色開村扉寂坐)¶
　　(無物役隠几或在斯曠焉耳目清擬覺形神歸混/世迹若近抱沖心獨微故殿經幾年何人所摹規)¶
　　(當時亦姱哉作者良已罷快意取一好於身亮何/私不知壯觀地徒使來者悲坐頃頃成昔安知今)¶
　　(是/非)¶
　　宋祁集海雲鴻慶院詩(地勝祠仍古春餘物徧華/山雲時抱石佛雨不萎花)¶
　　(嶺挾樓梯峻巖牽殿墄斜淙谿雜環珮怪蔓走龍/蛇供坐僧飛鉢香園客戲沙吾遊真草草深意寄)¶
　　(青/霞)¶
　　再遊海雲寺詩(十里雲邊寺重驅千騎來天形欹/野盡江勢讓山回園木濃成幄樓)¶
<pb:KR2k0052_WYG_039-124b>¶
　　(鐘近殷雷斜陽歸/鞅足飛蓋冒輕埃)¶
　　江瀆亭詩(一翬掀翅壓溪隅吏事初閒此宴居㫁/岸有時通畧彴輕風盡日戰栟櫚雲鴻)¶
　　(送日揮絃後客杖看山挂頰餘芰/碧蒲青來更數江人多識使君旟)¶
　　夏日江瀆亭小飲詩(飛檻枕溪光歡言客徧觴暫/雲消樹影驟雨發荷香新臼)¶
　　(橙韲熟庖刀膾縷長蘋/風如有意盈社借浮涼)¶
　　錦亭晩矚詩(長夏宜高明緩帶散煩窘憑軒一超/然目與天共盡山從雲端現日就林)¶
　　(外隠風來草樹披烟生井閭近自公況多/暇沖臆無留藴即此可宴居何須事遊軫)¶
　　謁希夷陳先生祠堂詩(仙館三峯下年華百嵗中/夢成孤蝶往蜕在一蟬空)¶
<pb:KR2k0052_WYG_039-125a>¶
　　(蘂笈微言祕霄晨浩氣通丹遺䑛後鼎林遣御餘/風市霧成荒白餐霞委暗紅岷峩有歸約飛步與)¶
　　(誰/同)¶
　　程密學知益州詩(墀頭畫對别堯蓂細札芝泥襲/綬馨三蜀舊臺呼輻寵十連新)¶
　　(府夢刀靈雲梯霽日明鈎棧雨閣蒼苔蝕/劒銘只恐廉襦歌未厭熒煌歸應六符星)¶
　　梅摯東湖瑞蓮歌詩(東湖七月湖水平鱗波暗織/簫籟聲中有植蓮一萬本紅)¶
　　(漪相照摛繁英地靈氣粹不我測雙葩倐如同一/莖黄姑織女渡銀漢蜺旗鳯葆羅空清又認英皇)¶
　　(立湘渚翠華不返凝怨慕五十哀絃頻曉聲駢首/低昂泣珠露是時主人集宴喜湖光浸筵霞脚膩)¶
　　(朋簪峩峩盡才子椽筆交輝雲藻麗酒酣倚欄惜/紅暉烟素徘徊縈不飛魏宫甄后晝方寢髣髴有)¶
<pb:KR2k0052_WYG_039-125b>¶
　　(人持玉衣此邑古來無異政室家瘡痏何由慶三/年鼠竊例皆然以薪救火火彌盛自公柅車政克)¶
　　(和載途鼓腹騰謳歌歌公用心同日皎不獨於今/古應少因感珍芳兩兩開玉貫珠聯當縣沼況我)¶
　　(與公高適道芝歌肯迹商山皓嘉/謀嘉猷忠入陳願將此美歸華勲)¶
　　酬贈王益舜良殿丞詩(才地淵宏筆力恢三年枌/社幸遊陪八吟麗賦憑高)¶
　　(得三咏雕觴選勝開玉苑早容收樸&KR0554;蘭池嘗許/試虺□海棠風裏甘棠政只恐星趨節召回  風)¶
　　(度幽閒識宇高暫分朝寄握牛刀賈生學贍思儀/漢李白才多合命騷步武即看峩豸角對揚幾見)¶
　　(擲麟毫琴齋頌罷吟魂/逺時夢鈞天醉碧桃)¶
　　歐陽修蘇明允輓詩(布衣馳譽入京都丹旐俄驚/返舊廬諸老誰能先賈誼君)¶
<pb:KR2k0052_WYG_039-126a>¶
　　(王猶未識相如三年弟子行喪禮千里鄉人/㑹葬車我獨空齋掛塵榻遺編時閲子雲書)¶
　　張俞謁白帝廟詩(孤山扞江口上有白帝祠横視/天下險萬流皆俯窺古殿銷神)¶
　　(物悲風出隂帷天昏瓦棟折狐鼠亦生威優巫日/鼓舞鬼怪生奔馳雷霆卷蛟窟雹火燒松枝入戸)¶
　　(精魂動有如隂兵隨吁哉漢盜亂海内遂崩離赤/龍始潛躍逐鹿過秦時公孫奮神劒定蜀國安危)¶
　　(隴坻開北戸荆門啓東陲長驅百萬衆日鬭天下/師羣豪插羽翼與漢爭雄雌兩帝不並立興亡良)¶
　　(可悲天運雖有在聖賢豈無為昭皇覽英傑襲軌/奄重基風雲共浩蕩千古餘寒碑威神竟不没萬)¶
　　(里震/南夷)¶
　　姚孶簡州東溪碧波亭詩(賴簡池臺兩蜀誇東溪/别是一仙家今人却憶)¶
<pb:KR2k0052_WYG_039-126b>¶
　　(康王谷坐看/珠簾濺雨花)¶
　　潘洞聖母山祈雨詩(錦里城東邑高原十六鄉江/流分不到天雨降為常節及)¶
　　(三春後晴逾兩月强龍乖尋穴蟄魚困入泥藏樹/影全虧緑苗姿半吐黄耕夫皆慘戚市戸亦倉忙)¶
　　(潛慮寃無雪深疑政有傷推恩慙睿主引咎謝虛/皇罄折真人宇星奔聖女堂先時蠲玉饌隔夜浴)¶
　　(蘭湯洞口焚香逺山椒作梵長幽誠期必達懸應/果旋彰雷震南峯下雲飛北嶺旁聲稠喧竹塢勢)¶
　　(迫瀉銀潢飄灑連三晝霶𩃱遍一方稻畦烟漠漠/蓮沼水泱泱物態涵優渥民情遂樂康洪施周庶)¶
　　(品餘潤浹他疆稔嵗還堪待隂功/詎可忘明靈何以報奮藻紀遺芳)¶
　　宋肇三峽堂詩(林巒十里上巉巖飛檻初憑縹緲/間夔子風烟依白帝夜郎耕稼接)¶
<pb:KR2k0052_WYG_039-127a>¶
　　(烏蠻砌横亂石遥臨澗門對高峯近帶山咫尺驚/湍吁莫測每來登此念江關  初尋磴道踏雲烟)¶
　　(漸引茅簷屋數椽江影動摇波面日山光隠見峽/中天放懐罇酒憑欄客回首舷歌趂市船要與舟)¶
　　(人同此樂移花/種竹滿巖前)¶
　　白帝城詩(江雨霏霏白帝城秋草未枯春草生古/來戰壘如雲横萬里瞿塘㫁人行至今)¶
　　(三峽路崢嶸時清不見更屯兵荒/涼廢堞没春耕但見牛羊日西平)¶
　　田況題琴臺詩(西漢文章世所知相如閎麗冠當/時遊人不賞凌雲賦只説琴臺是)¶
　　(故/基)¶
　　葛琳和浣花亭詩(井絡西南區成都號佳麗錦城/十里外物景居然異傍縈浣花)¶
<pb:KR2k0052_WYG_039-127b>¶
　　(溪中開布金地杜宅巋遺址任祠載經祀自昔嵗/一遊有亭久摧廢將期汎舟㑹先此留旌騎弗基)¶
　　(矧肯構後人莫予嗣冠蓋或戾止風雨亡所庇我/公至之初行樂徇人意挽車集賔組幕天陳燕器)¶
　　(苟弗謀高明何為革媮敝鳩工度材用奢儉求中/制舉從縣官給下靡秋毫費巍然大厦成甚於折)¶
　　(枝易藩條息偃暇時律清和際落成及休辰夙駕/忻重詣羣嬉逐使轂雜處同蠶市棟宇美可觀席)¶
　　(筵陳有次芳樽既罷撤綵舲妥登憩夾岸布緹帟/中流喧鼓吹泝㳂烟靄間禽魚共翔戲都人與士)¶
　　(女疊足連帷被弄珠擬漢曲浮觴均洛褉晻晻日/將暮熙熙衆皆醉怳入武陵源却返塵寰世自是)¶
　　(畢遨賞始復專民事農耕士就學商販工居肆蜀/邦生齒繁衣食良囏匱三時急耕播寸壤無遺棄)¶
　　(兹焉俾暇逸所以慰勤瘁上賴天子心慎重坤維/寄既懌邇臣徳來秉諸侯瑞且命太史賢出攬澄)¶
<pb:KR2k0052_WYG_039-128a>¶
　　(清轡第務廣教育孜孜布仁惠匪圖亟聚斂規規/奉邦計和氣斯涵濡羣生皆茂遂乃躋富壽域共)¶
　　(樂升平治不才備蜀僚罔補公家利廕宇幸/焉依雅聲慙善繼願比召南篇永歌棠蔽芾)¶
　　文同遊彌牟王氏園詩(短彴疎籬入野扃竹烟松/露滿襟清奔湍激險飛寒)¶
　　(響弱蔓穿深掛晚英惜去更觀曽畫壁記來重/注舊題名門前便是紅塵道誰肯同過洗俗纓)¶
　　劒州東園(羣峯高擁碧嶙峋亭宇清華氣象新兩/岸烟雲先向日一林花木暗藏春溪明)¶
　　(夜閣軒窻月風㫁晴橋井邑塵好/酒滿樽詩滿軸主人曽不倦行人)¶
　　題鶴鳴化上清宫詩(祕宇壓孱顔飛梯上屈盤清/流抱山合喬樹夾雲寒地古)¶
　　(芝英折嵒秋石乳乾飈/輪遊底處空自立層壇)¶
<pb:KR2k0052_WYG_039-128b>¶
　　青城山丈人觀詩(羣峯垂碧光下擁岷仙家神皇/被金巾坐領五帝衙威靈攝真)¶
　　(境俗語不敢譁精心叩殊庭俯首仰紫華願言/鳯羅盟畢世驅塵邪循奉蘂珠戒期之飛太霞)¶
　　蒼溪山寺詩(正午風色高遂泊蒼溪縣層崖抱林/木有寺藏蔥蒨出船步危磴䕃密頗)¶
　　(縈轉上到金僊家緣空列臺殿修篁掛懸溜坐覺/炎暑變老僧曉經論言語何貫穿引我上高閣闌)¶
　　(干俯江面寥寥百里内山水盡奇觀誰謂羇旅中/所見皆所願汀州白鳥聚井邑青烟散樂此暮忘)¶
　　(歸疎鐘起嵓畔徙倚/下松門尚怪舟人喚)¶
　　張縯題三峽堂詩(羣山危立接雲天一水東朝㑹/百川泱莽堪輿無此壯崔嵬疏)¶
　　(鑿定何年千秋躍馬興亡夢一點飛鳧上/下船時有剛風來浩渺起余高興九霄邊)¶
<pb:KR2k0052_WYG_039-129a>¶
　　奉陪安撫大卿登八陣臺覽觀忠武侯諸葛公遺¶
　　像詩(白帝城西魚腹浦十月江平見津滸當年累/石分成行此地臥龍經講武轅門外建嚴中)¶
　　(權列陣相承存後伍何人蛇勢識常山未數魚麗/矜鄭拒懸知精神貫金石尚想號令嚴鉦鼓老兵)¶
　　(料敵應疑生川后澄波其敢侮向令赤伏有餘符/下睨皇州真指取云何遺跡司神明獨靳豐功被)¶
　　(寰宇高城置酒共臨眺往事興懐増歎/憮巍然王佐三代前信矣名言照千古)¶
　　張震武侯祠詩(勲業場中託汗青詩書壇上復誰/登顧廬可是依𤣥徳持釣何妨屈)¶
　　(子陵力挽狂瀾休轉石功虧累土不成/層它年一笑三生夢應愧多情碧眼僧)¶
　　吕大防西園辨蘭亭詩(手種叢蘭對小亭辛勤為/訪正嘉名終身服佩騷人)¶
<pb:KR2k0052_WYG_039-129b>¶
　　(宅舉國傳香楚子城削玉紫芽凌臘雪貫珠紅/露綴春英若非郢客相開示幾被方言誤一生)¶
　　萬里橋詩(萬里橋西萬里亭錦江春漲與隄平/拏舟直入修篁裏坐聽風湍徹骨清)¶
　　鄧諌從題巫山瞻華亭詩(崚嶒玉削三千丈翠潑/嵐光冷相向風含太古)¶
　　(雲氣長變化溟濛分萬象隂晴一日具四時天籟/壑深虛自響神山娟妙擢羣叅錦繡鋪張獻奇狀)¶
　　(蟠根積鐵匯百川龍矯蛟飜饒跌宕勢連三楚此/開國故壘荒宫帶溪瀼樓臺井邑老風烟環佩清)¶
　　(聞駐仙仗竹林風味便讀易久與江山為輩行鳴/絃餘暇豁心眼戲著飛欄雲雨上爽明自可達壅)¶
　　(蔽野獲又何勞草創政和民氣長似春景迥心平/過於掌征鴻明滅志何杳黄鵠追隨意尤放當年)¶
　　(李杜經行處太史銀鈎刻青嶂寶刀珠瑟出耕墾/曲水纖腰迷草莽牢盆古隷雜秦篆飛動閒摹永)¶
<pb:KR2k0052_WYG_039-130a>¶
　　(平樣珊瑚交柯炯不蝕髣髴將軍勲業壯英雄繁/盛隨流水時有竹枝賡牧唱孔泉文物起騷經國)¶
　　(色明妃守孤尚我家峩眉紫翠間為愛奇峯/甘蒟醬秋風野水憶絲蓴擊汰夷猶理烟榜)¶
　　馮時行信相院水亭詩(青天行月地行水水月相/去八萬里天公大力誰能)¶
　　(移月在水中天作底我心與月明作兩月行本在/青天上雖云佛説我别説恐落衆生顛倒想少城)¶
　　(城隈佛宫闕客我水月僧饒舌三/峽水寒梅花時起予對月賡此詩)¶
　　楊咸亨江郊亭新成賦詩二十三韻(蜀江千里東/南傾峽門横)¶
　　(鎖千丈鯨吳帆蜀楫過如織府主四海皆弟兄城/西門前二十里客去當送來當迎藤梢橘刺密無)¶
　　(路短亭四壁荒榛荆春風淡沲酌客處我陪後乗/同郊行碧油紅斾駐沙尾連宵急雨鼓不鳴元戎)¶
<pb:KR2k0052_WYG_039-130b>¶
　　(玉皇香案吏俛仰茅屋無乃輕擘山鞭石相原隰/釘頭瓦縫粟縷盈偉哉幻書此奇觀丹楹畫棟元)¶
　　(崢嶸山長波迥目力短空濛宜雨高宜晴危嵐滴/翠染窻戸空江倒影翻簷甍天藏地設久相待更)¶
　　(為佳處題佳名梁間横陳大手筆龍蛇飛動鬼神/驚高齋百篇子美唱峴首千載羊公情試呼小隊)¶
　　(訪新館壯遊始與勝槩并披雲喚月星斗動放舟/聞鶴天水明練光渺渺風力壯疊鼓西上帆東征)¶
　　(舳艫冠蓋兩嘆息歡謡畫亂通樵聲元戎故是活/國手山河指顧風塵清凄涼三峽小遊戲樸斲丹)¶
　　(黝安足程明堂梁棟要杞梓天關一柱須公擎紛/紛故吏萬里外燕雀行慶大廈成賦詩抵掌者誰)¶
　　(子夜郎野/老楊咸亨)¶
　　劉士季次韻何漕司小紅翠亭詩(少陵遺跡瀼西/東端的高齋在)¶
<pb:KR2k0052_WYG_039-131a>¶
　　(此中今日花枝弄烟雨前時蔬甲臥霜風根株移/取他山翠跗萼輸來别圃紅收拾陽春無盡藏夔)¶
　　(人端説兩詩翁鶯花在中巴東復東滿城春色一/園中休言小小  花界也勝纖纖燕麥風舞袖卷)¶
　　(紗空映翠晴窻磨鏡漫晞紅葉成/帷幄花成陣壯觀詩壇矍鑠翁)¶
　　何異控巴臺詩(閲武弓刀勁利畱賔歌舞清妍纖/暎連檣燈火翠浮隔岸人烟  臺)¶
　　(上小留歸客臺前穩繫扁舟三/宿翠微閣上一程白帝城頭)¶
　　李訦次韻控巴臺詩(翠岸紅燈奇語要自江南看/來多景齊雲樓下當年使鷁)¶
　　(招回段誰道地拘偪仄須知天閟幽/妍一  丹青臺閣何人淡掃松烟)¶
　　謁丞相祠俯八陣圖詩(人言忠孝不磨滅神物䕶/持存水滸千年陵谷幾變)¶
<pb:KR2k0052_WYG_039-131b>¶
　　(遷此石不易自章武本由黄帝古兵法六十四以/八為伍髯孫且懼仲達走賊操遊魂何敢拒刻銘)¶
　　(沙伏水底碑教戰石存山下鼓一片丹心天地間/萬世聞風猶禦侮我來起敬凛如生再拜一言公)¶
　　(必取瀼流東截陣圖前寢墮城壁頽民宇能安拳/石止波流願回瀼患思民撫常使夔人知感公踏)¶
　　(磧年年/弔千古)¶
　　李之純西園辨蘭亭詩(緑葉纖長間紫莖蜀人未/始以蘭名有時只怪香盈)¶
　　(室此日方傳譽滿城恩意和風揚馥郁光榮灝/露滴清英庭階若不逢精鑒何異深林靜處生)¶
　　章楶海棠軒詩(珍葩寄幽島正對孤軒植優柔自/俯仰紅緑若組織春酣晴日曛坐)¶
　　(久濃香逼池面淨/可鑑朝霞罩澄碧)¶
<pb:KR2k0052_WYG_039-132a>¶
　　許將西園詩(高牙負北郭芳園路西轉烏鳴戀故/木蘭茁歸新畹坐延花景深行倚松)¶
　　(枝穩翳然想林/木㑹心不在逺)¶
　　豐稷詩(同前題虛一水從何來應是崑山頂釃成/緑玉池  堂透清影公退泠然賞了非心)¶
　　(外境魚泳陽光動鳥啼春晝永不石印魚在屏犀/透星入角迺知明月光日用人  覺陟此百尺臺)¶
　　(餘念坐消剝洞曉弦望機仙丹兹可學風長虹臥/松江一葦航大河豈如此安穏無復畏  波幽香)¶
　　(萃花島魚藻㫖且多徙/倚小欄曲月色透薜蘿)¶
　　孫甫詩(同前題清回環引細泉泉聲潄簷底美哉/智者心  通樂流水琤琮戛鳴球淅瀝泛)¶
　　(緑綺塵慮無由得何須洗雙耳簹小閣連雪峯憑/欄憙幽玩紅接海棠洲緑對篔  岸有時開罇罍)¶
<pb:KR2k0052_WYG_039-132b>¶
　　(波影侵几案何須架/長江然後沖雲漢)¶
　　周敦頤冠鼇亭詩(紫霄峯上讀書臺深鏁雲中久/不開為愛此山真酷似冠鼇他)¶
　　(日我/重來)¶
　　蘇軾入峽詩(自昔懐清賞今兹得縱探長江連楚/蜀萬派瀉東南合水來如電黔波緑)¶
　　(似藍餘流細不數逺勢競相參入峽初無路連山/忽似龕縈紆收浩渺蹙縮作淵潭風過如呼吸雲)¶
　　(生似吐含垂崖鳴窣窣垂蔓緑毶毶冷翠多崖竹/孤生有石楠飛泉飄亂雪怪石走驚驂絶澗知深)¶
　　(淺樵僮忽兩三人烟偶逢郭沙岸可乗籃野戍荒/州縣邦君古子男放衙鳴晚鼓畱客薦霜柑聞道)¶
　　(黄精草叢生緑玉篸盡應充食飲不見有彭聃氣/候冬猶暖星河夜半涵遺民悲昶衍舊俗接魚蠶)¶
<pb:KR2k0052_WYG_039-133a>¶
　　(板屋漫無瓦巖居窄似庵伐薪嘗冐險得米不盈/甔歎息生何陋劬勞不自慙葉舟輕逺泝大浪固)¶
　　(常諳矍鑠空相視嘔啞莫與談蠻荒安可駐幽邃/信難耽獨愛孤棲鶻高超百尺嵐横飛應自得逺)¶
　　(颺似無貪振翮遊霄漢無心顧雀䳺塵勞世方病/局束我何堪盡解林泉好多為富貴酣試看飛鳥)¶
　　(樂高遁/此心甘)¶
　　送戴䝉赴成都玉局觀歸老詩(拾遺被酒行歌處/野梅官栁西郊路)¶
　　(聞道華陽版籍中至今尚有城南杜我欲歸尋萬/里橋水花風葉暮蕭蕭芋魁徑尺誰能盡榿木三)¶
　　(年已足燒百嵗風狂定何有羨君今作峩眉叟縱/未家生執㦸郎也應世出埋輪守莫欺老病未歸)¶
　　(身玉局他年第幾人㑹待子/猷清興發還須雪夜去尋君)¶
<pb:KR2k0052_WYG_039-133b>¶
　　寄黎眉州(膠州高處望西川應在孤雲落照邊瓦/屋寒堆春後雪峩眉翠掃雨餘天治經)¶
　　(方笑春秋學好士今無六一賢且/待淵明賦歸去共將詩酒趂流年)¶
　　八陣磧詩(平沙何茫茫髣髴見石蕝縱横滿江上/嵗嵗沙水齧孔明死已久誰復辨行列)¶
　　(神兵非學到自古不畱訣至人已心悟後世徒妄/説自從漢道衰蜂起盡姦傑英雄不相下禍難久)¶
　　(連結驅民市無烟戰野江流血萬人賭一擲殺盡/如沃雪不為久逺計草草常無法孔明最後起意)¶
　　(欲掃羣孽崎嶇事節制隠忍久不決志大遂成迂/嵗月去如瞥六師紛未整一旦英雄折唯餘八陣)¶
　　(圖千古/壯夔峽)¶
　　蘇轍絶勝亭詩(夜郎秋漲水連空上有虛亭縹緲/中山滿長天宜落日江吹曠野作)¶
<pb:KR2k0052_WYG_039-134a>¶
　　(驚風爨烟慘淡浮前浦魚艇縱横逐釣/筒未省岳陽何似此應須仔細問南公)¶
　　張天覺䕶國寺詩(薄宦區區可嘆嗟寂寥寒館過/邨家神錐豈向囊中出寶劒聊)¶
　　(憑醉後誇就禄勉持毛義檄讀書空滿惠/生車掩關不識青春好一夜狂風已落花)¶
　　胡宗師題雙流保國觀古柏詩(孔明廟前古柏奇/此木氣象尤過之)¶
　　(幹東髣髴烟焰起鐵龍空駕焚一枝真人丹成何/所適世傳乗鶴沖天飛求詩道士心彌堅試聽一)¶
　　(誦工/曹詩)¶
　　馬提幹涪州十韻詩(地居襟喉重城依雉堞堅東/漸鄰楚分南望帶夷邊舟楫)¶
　　(三川㑹封疆五郡連人烟繁峽内風物冠江前溪/自吳公邑園由妃子傳許雄山共峻馬援壩相聨)¶
<pb:KR2k0052_WYG_039-134b>¶
　　(灘急羣瀦沸崖高落馬懸石魚占嵗稔鐵櫃驗諸/天地暖冬無雪人貧嵗不綿巖標山谷子觀望爾)¶
　　(朱/僊)¶
　　王益新繁縣顯曜院詩(梵宇蕭條白日長苦空譚/麈接藤牀雲章酷愛休詩)¶
　　(麗蓮柄慵思逺社香石髮雨梳雞苑寂風梭春/織鷲山涼刧灰心火銷平盡又聽鐘聲下講堂)¶
　　留題重光寺羅漢院贈憲上人詩(曉剃吟髭雪半/零海窻曽呪鉢)¶
　　(龍醒蚤知西竺能持法應笑南僧不㑹經雲氣晝/閒侵麈柄蘚痕春老上銅瓶近來禪觀都無語手)¶
　　(指餘花/滿寺庭)¶
　　留題清涼院詩(背倚青峯面枕溪濡毫新向壁間/題善根不撓金蓮合淨界無塵水)¶
<pb:KR2k0052_WYG_039-135a>¶
　　(月齊㑹啓苾蒭真樂境花開薝蔔逺香/畦因思祖塔嘗遊處更在龍盤虎踞西)¶
　　頓起贈廣都寓舍賢婦二喻詩(嘗聞趙清獻䘏孤/慰亡友至今西蜀)¶
　　(人談美不容口二喻出儒家清貧一無有零丁依/老姑破屋僧堂後相對誦詩書未嘗窺戸牖圭折)¶
　　(玉彌芳山寒松更茂縣宰初聞名咨嗟為之久從/容語其配夫人曽見否長者二十三次亦十八九)¶
　　(青裾長蔽膝荆簪短在首我欲效清獻言不為人/取近於吾邑中選壻得豪右夫人相宰意魚蔬薦)¶
　　(罇酒屈致二喻來呼名老與壽女子當有行詩稱/逺父母饑寒日月長蓬蓽風雨漏大喻前致詞洒)¶
　　(淚濕衣袖荷徳固已深緘情亦須剖上言親未葬/心欲土自負下述妹未筓&KR1137;&KR1137;無傅姆還家復獻)¶
　　(書自敘貧且陋鉛華世所悦銅臭非吾偶肯效閭/閈間碌碌逐雞狗世無梁伯鸞應嫌孟光醜孔明)¶
<pb:KR2k0052_WYG_039-135b>¶
　　(若再生承女甘箕箒陳義一何高夫人驚拊手至/今書藳在光輝射星斗董子慕高風喜曰真吾婦)¶
　　(吾親雙白髮吾弟室未授睠言姊妹賢可以相先/後五兩幣雖輕意則千金厚輜軒雙造門觀者競)¶
　　(奔走女子尚能爾男兒宜自守重聘或不來豈欲/終畎畝畜徳尚未充高位亦虛受寄語事君者慎)¶
　　(勿輕/去就)¶
　　魯交遊華山張超谷詩(太華鎖深谷我來真景分/有苗皆是藥無石不生雲)¶
　　(急瀑和烟瀉清猿帶雨聞/幽棲未忍别峯半月將曛)¶
　　楊天惠送孫正忠臣移成都小漕詩(升平芝菌效/神奇況乃賢)¶
　　(豪用世資人物熙寧中興日風流荆國適同時起/家便作三公客乗傳何為九折馳少府但分新賜)¶
<pb:KR2k0052_WYG_039-136a>¶
　　(節石渠猶借舊官儀素心久辦經綸計妙意前知/遇合期聊與西南成勝事暫將清獻續良規橋横)¶
　　(萬里重開府水接雙旌共去思怊/悵參卿無限意道傍索筆强題詩)¶
　　(闕/)　　　　　　　　(及境小刹為徘徊殿閣隨/窻向水開僧雖持鉢出客)¶
　　(自艤舟來欲往無/留計幽懐亦暢哉)¶
　　李宏遊金泉觀詩(昔時謝女昇天處此日遺蹤尚/宛然蟬蜕舊衣留石室龍飛勝)¶
　　(地湧金泉碑書故事封蒼蘚殿寫真容鏁/翠烟薄暮松巔聴鶴唳猶疑髣髴是神仙)¶
　　杜東之雲安玉虛觀南軒感事詩(穉梧植嵗首擢/起青琅玕其葉)¶
　　(大如掌其隂灼若㸐弱幹尋丈展氣已雲霄干期/之四五載定足容棲鸞我老無定居僦屋蝸螺跧)¶
<pb:KR2k0052_WYG_039-136b>¶
　　(平生輞川宅面勢胸中盤何當遂誅茆規庭十步/寛非無松柏堅未易蒼龍摶種此南窻下醉眠風)¶
　　(雨寒不念我蓄一櫛間關走西東攜持三十年出/處靡  同朝梳帶殘月暮鐘含清風戸樞既日運)¶
　　(何由生蠧蟲今晨無故折脆響猶春蔥物理有定/數吾生得無窮即事感百慮撫躬悲一翁空囊乏)¶
　　(賮鐵閙市多良工鸞膠墮渺茫秋扇/慚初終從渠老齒豁稱我醉顱童)¶
　　晁公休夏日過莊嚴寺詩(十里溪橋梵宇新那知/陌上漲紅塵老僧若要)¶
　　(題名姓不道林泉皆故人驚病起支離倚瘦笻幅/巾芒屩竹隂中聞蟬未有  人句且就禪林一榻)¶
　　(風/)¶
　　張孝祥山居詩(松韻笙竽徑雲容水墨天人行春/色裏鶯語落花邊修竹三間屋清)¶
<pb:KR2k0052_WYG_039-137a>¶
　　(泉二頃田了無官/府事雞犬慕登仙)¶
　　蒲瀛游呪土寺西臺詩(偶到西城寺人言咒土墳/夕陽臺半出秋草徑才分)¶
　　(地下無紅粉天邊有碧雲/徘徊追往事風急葉紛紛)¶
　　李石禮殿詩(蜀侯作頖錦水湄先聖先師同此室/巍然夫子據此座殿以周公名自昔)¶
　　(聖人兩兩如一家均是周人先後出東家想見終/夜夢猶與公孫同衮舄斯文授受乃關天不為漢)¶
　　(唐加損益我時來視俎豆事重是漢人斤斧迹漢/宫制度九天上散落人間此其一多因豐屋起戎)¶
　　(心獨此數椽綿歳厯規摹嵽嵲東魯似氣象縹緲/西岷敵竹松猶是斯干詩風雨方知隆棟吉雖然)¶
　　(漢獻來至今閲時已多駒過隙中間豈無鳥鼠慮/妙斲不知難輒易工師不揆亂如麻敢向殿門言)¶
<pb:KR2k0052_WYG_039-137b>¶
　　(匠石詩書譬彼尚闕文後學如何補遺逸祖龍非/意竊登牀蝌蚪有心來壊壁舊章僅在命如絲誰)¶
　　(勒吾詩/勝丹漆)¶
　　郭祥正蜀道篇送别府君吳龍圖詩(長吟李白蜀/道難蜀道之)¶
　　(難難於上青天長蛇併猛虎殺人吮血毒氣何腥/羶錦城雖樂不可到側身西望泣涕空漣漣其辭)¶
　　(辛酸語勢險有如曲折頓挫萬丈之洪泉世人不/識寶玉璞毎欲酬價齊刀鉛求之往古疑未有惜)¶
　　(哉不經孔子之手加鑱鐫公今易節帥蜀國為公/重吟蜀道篇旌旗翻空度劒閣甲花照雪叅林顛)¶
　　(雲鼉連催谷聲碎畫角漫引斜陽懸竹馬爭迎舊/令尹指公長髯皓素非往年蜀道何坦然和氣拂)¶
　　(拂回星躔長蛇深潛猛虎伏但愛雄飛呼雌響亮/調朱絃時乎樂哉公之往也九重深拱堯舜聖廟)¶
<pb:KR2k0052_WYG_039-138a>¶
　　(堂論道孔孟賢撫綏斯民賴良守平平政化公能/宣束兵興學有源本何必早夜開華筵嘗聞家家)¶
　　(賣釵釧只待看舞青春前此風不革久愈薄稔嵗/往往成凶年噫吁嘻今我無匹馬安得從公遊盡)¶
　　(書政績來中州獻之明堂/付太史陛下請捐西顧憂)¶
　　梅堯臣送錢駕部知邛州詩(細雨梅初熟輕寒麥/已秋路危趨劒道夢)¶
　　(穏過刀州秦粟非吳食巴粳類/越疇當壚無復舊試似長卿求)¶
　　石介嘉州寄左綿王虞部詩(江山如畫望無窮況/屬昇平嵗屢豐萬國)¶
　　(芙蓉秋色裏千家方響月明中㫁霞半赭燕枝木/零露偏留笙竹叢只欠流桮曲水宴風流未與左)¶
　　(綿/同)¶
<pb:KR2k0052_WYG_039-138b>¶
　　范祖禹資州路東津寺詩(山行無晨暮日瞑崖谷/昏哀猿落客淚永路驚)¶
　　(旅魂憑陵上高巔俯視大江奔迴環島嶼合縈轉/洲渚屯行雲赴楚天飛鳥下蜀門地遐怪物聚寺)¶
　　(古深殿存憶昔李氏末烟塵暗中原奸雄競草竊/割據窮海根干戈百年後見此敗屋垣我來屬清)¶
　　(秋登覽無俗喧山深虎豹歸水靜/蛟鼉騫臨風獨笑叱浩蕩欲飛翻)¶
　　王十朋武侯新祠復用前韻詩(山藏古寺柏青青/地重端因蜀相登)¶
　　(沙上不聞江轉石人間幾見谷為陵龍蛇樹影摇/千尺玉雪花枝吐萬層堪歎草廬誰復顧凄然香)¶
　　(火却/依僧)¶
　　戒石亭詩(爾俸爾禄民膏脂下民易虐天難欺聖/訓昭昭日月垂刻石於亭勵官師臣庭)¶
<pb:KR2k0052_WYG_039-139a>¶
　　(堅字尤瓌奇光堯宸翰増光輝坤維門戸州名夔/庭前戒石原本闕筆畫微茫觀者疑太嵗在酉嘉)¶
　　(平時吉日丁亥刑牲犧命工舉石少高之一新欄/檻嚴䕶持銀鈎照眼光陸離天威咫尺顔不違虐)¶
　　(民之事焉可為勿謂蒼蒼/不吾知與爾同僚共孜孜)¶
　　李燾從何使君父子遊墨池分韻得名字詩(蜀學/擅天)¶
　　(下馬王先得名簧如巧言語於道蓋小成子雲最/後出振策思遐征斯文大一統歘使聖域清富貴)¶
　　(盡在我紱冕非所榮旁皇天禄閣聊亦觀我生懐/哉不能歸舊宅荒榛荆寂寞竟誰顧正路今莫行)¶
　　(使君蓬萊仙盼節歸赤城門無俗賓客家有賢父/兄慨念此耆老不登漢公卿臨池一樽酒尚友千)¶
　　(載英拜呼嚴與李月旦共細評區區可無憾彼重/適我輕朅來成都市塵土汚冠纓古人不可見見)¶
<pb:KR2k0052_WYG_039-139b>¶
　　(此眼自明請為懐/古詩玉振而金聲)¶
　　張浚登道觀詩(蒼髯野褐予甚古蘿月桂風誰謂/貧當戸蛟龍森漢柏隔江雞犬隠)¶
　　(秦人好山如畫能留客寶鼎藏丹不計/春更上高亭問雙鶴莫教詩眼有纖塵)¶
　　張栻送朱元晦詩(君侯起南服豪氣蓋九州頓登/文石陛忠言動宸旒坐令聲利)¶
　　(場縮頸仍包羞却來臥衡門無愧自日休盡收湖/海氣仰希洙泗遊不逺關山阻為我再月留遺經)¶
　　(得細繹心事兩綢繆超然㑹太極眼底無全牛惟/兹㫁金友出處寧殊謀南山對牀雨匪為林壑幽)¶
　　(白雲正在望歸袂風颼颼朝來出别語已抱離索/憂妙質貴强矯精微更窮搜毫釐有不察體用豈)¶
　　(周流驅車萬里道中途可停/輈勉哉其無斁邈矣追前修)¶
<pb:KR2k0052_WYG_039-140a>¶
　　陸游遊三井觀詩(三井久知名暇日偶一訪棟宇/壊欲盡基址尚閎壯畫牆皆國)¶
　　(工烟雲儼天仗旌旄亞戈㦸佩玉雜弓韔太古實/傑作筆落九天上吳生名擅世睥睨未肯讓規模)¶
　　(逺有考意象豪不放最奇老癯僊骨立神愈王石/恪雖少怪用筆亦跌宕兩姝淡蛾眉非復火食狀)¶
　　(塵埃久侵蝕風雨無蓋障好事未易逢寧能久亡/恙雍洛刧火餘妙迹盡凋喪斯遊恐難繼佇立増)¶
　　(悄/愴)¶
　　觀華嚴閣萬僧㑹齋詩(拂劒當年氣吐虹喑嗚坐/覺朔庭空早知壯志成癡)¶
　　(絶悔不藏/名萬衲中)¶
　　飯昭覺寺抵暮乃歸詩(自墮黄塵每慨然攜兒蕭/散亦前緣聊憑方外巾盂)¶
<pb:KR2k0052_WYG_039-140b>¶
　　(淨一洗人間七箸羶靜院春風傳浴鼓畫廊晚/雨濕茶烟潛光寮裏明窻下借我逍遥過十年)¶
　　漢嘉城中萬景樓詩(左披九頂雲右送大峩月殘/山剰水不知數一一當樓供)¶
　　(勝絶玻璃濯錦遥相通指揮大渡來朝宗川靈胥/命各東去我亦順流呼短篷詩無傑語慚風物頼)¶
　　(有丹青傳小筆仍添書客倚欄看令與山川相映/發龍彎歸路遶烏尤棟雲簾雨邀人留若為喚得)¶
　　(涪翁起題作/西南第一樓)¶
　　芳華樓賞梅詩(素娥竊藥不奔月化作江梅寄幽/絶天工丹粉不敢施雪洗風吹見)¶
　　(真色出籬藏塢香細細臨水隔烟情脈脈一春花/信二十四縱有此香無此格放翁年來百事惰惟)¶
　　(見梅花愁欲破金壺列置春滿屋寶髻斜簪光照/座百榼淋漓玉斝飛萬人辟易銀鞍過不惟豪横)¶
<pb:KR2k0052_WYG_039-141a>¶
　　(壓清臞聊為/詩人洗寒餓)¶
　　龍掛詩(成都六月天大風拔屋動地聲勢雄黒雲/崔嵬行風中凜如鬼神塞虛空霹靂迸火)¶
　　(射地紅上帝有命起伏龍龍尾不卷曳天東壯哉/雨點車軸同山灌水溢路不通連根拔出千尺松)¶
　　(未言為人作年豐/偉觀一洗芥蔕胸)¶
　　樓上醉歌詩(我遊四方不得意佯狂施藥成都市/大瓢滿貯隨所求聊為疲民起憔悴)¶
　　(瓢空夜靜上高樓買酒捲簾邀月醉醉中拂劒光/射月往往悲歌獨流涕剗却君山湘水平斫却桂)¶
　　(樹月更明丈夫有志苦/難成修名未立華髮生)¶
　　臨别成都帳飲萬里橋贈譚徳稱詩(成都城南萬/里橋蘆根蘋)¶
<pb:KR2k0052_WYG_039-141b>¶
　　(末風蕭蕭映花碾草鈿車小駐坡驀澗青驄驕入/門翠徑絶窈窕臨水飛觀何岧嶤判無功名著不)¶
　　(朽惟仗詩酒寛無聊迎霜早已足雉兔微冷便欲/思狐貂喜看縷鱠映盤箸恨欠斫蟹加橙椒坐中)¶
　　(譚侯天下士龍馬毛骨矜超遥烏犀白紵謫仙明/但可邂逅不可招今年一戰馘餘子風送六翮凌)¶
　　(青霄美人再拜乞利市醉墨飛落生鮫綃我衰於/世百無用十年不趂含元朝華纓肯傍蕭颯鬢寶)¶
　　(帶那束龍鍾腰祝君好去事明主日望分喜/來漁樵遊談引類亦細事寄酒且解相如消)¶
　　浣溪女詩(江頭女兒雙髻丫嘗隨阿母供桑麻當/戸夜織聲咿啞地爐豆䕸煎土茶長成)¶
　　(嫁與東西家柴門相對不上車青裾竹笥何所嗟/插髻煜煜牽牛花城中妖姝臉如霞爭嫁官人慕)¶
　　(高華青驪一出天之/涯年年傷春抱琵琶)¶
<pb:KR2k0052_WYG_039-142a>¶
　　趙汝愚致爽軒詩(濃隂夾道水流渠吹盡殘花不/復餘惟有范家千畝竹青青依)¶
　　(舊色/侵書)¶
　　范成大中巖詩(赤巖倚竛竮翠邏森成削岑蔚嵐/氣重稀閒暑光薄聊尋大士處往)¶
　　(扣洞門鑰雙撐紫玉關中矗翠雲幄應供華藏海/歸坐寶樓閣無法可示人但見雨花落不知龍湫)¶
　　(勝何似魚潭樂夜深山四來人靜天一握驚看丹/桂白月影到林壑門前六月江世界塵漠漠寶瓶)¶
　　(有甘露一滴洗煩濁捫/天授斗杓請為諸君酌)¶
　　蜀西湖詩(閒隨渠水來偶到湖光裏仍呼水月舟/徑度雲錦地誰不云解飲我已荷香醉)¶
　　(湖隂玉嬋娟敻立紅粧外何須東閣梅悠然自詩/思驚風入午暑水竹有秋意采菱不盈掬興與蓴)¶
<pb:KR2k0052_WYG_039-142b>¶
　　(鱸㑹遥知新津/宿魂夢亦清麗)¶
　　楊甲遊滄浪亭詩(霧回林蒼黄漲落水寒碧西郊/好風景䁱霽千里色相從二三)¶
　　(子掃灑溪上石主人亦愛客沽酒洗玉粒年荒酒/味薄相勸助吻濕同光與共景弄此竹間日沄沄)¶
　　(憂端來落落險語出穽機誰復設&KR2024;髀各自適跳/波醉中舞野唱寒外急牛羊歸匆匆鳧雁來一一)¶
　　(獨行豈不好酒盡歸亦得頽然寄疎放未愛世褊/迫永懐堂中翁回首千嵗跡豈無獨坐願冉冉饑)¶
　　(凍逼霜空洞庭野天濶雲夢澤欲窮扶桑/枝尚挂滄海席何當從今去一夜生羽翼)¶
　　登安福浮屠詩(以高幖跨蒼天為韻得跨字高誰/能於虛空千仞擢修架層梯  &KR2665;)¶
　　(寥可厯不可跨疑從地上湧幻手聊一化飛龍送/千柱雷雨天一借巍巍大勝妙突兀此其亞道人)¶
<pb:KR2k0052_WYG_039-143a>¶
　　(豈澄觀佛事了閒暇指揮三百尺斤斧隨叱咤當/時奮赤手意濶已遭罵從來見奇特世眼一驚詫)¶
　　(塹山作平地海濶良可駕哀哉耳目陋未信猶疑/嚇凌高更回首落日在雲罅蒼蒼野浮樹漠漠水)¶
　　(分汊悲涼豪傑窟野冢埋王伯百年眼前/是俯仰閲榮謝惟當快飲酒醉聽風鈴夜)¶
　　謝翺花卿冢行(濕雲模糊埋秋空雨青沙白丹陵/東莓苔隂隂草茸茸云是花卿古)¶
　　(來冢花卿舊事人所知花卿古冢知者/誰精靈未歸白日西廟鴉啄肉枝上啼)¶
　　左右生題名詩(蜀地雖逺天之涯蜀人只隔一水/巴自從文翁建此學此俗化為齊)¶
　　(魯家頖林春風桑椹熟集鼓坎坎聞晨撾諸生堂/奥分左右相比以立如排衙九牧之金充嵗貢搜)¶
　　(出指鑛遺其沙卿雲褒武皆蜀秀虎豹各自雄鬚/牙兩京得人廣數路忍使丘中留子嗟不然題名)¶
<pb:KR2k0052_WYG_039-143b>¶
　　(百許輩無一顯者何謂耶我亦/典學老從事試向坐中尋孟嘉)¶
　　古柏詩(思人誰復念婆娑窟室崖隂未易磨四十/圍間看溜雨二千年後數恒河不堪與世)¶
　　(供狙械尚許遺民占鳥窠從此/便名夫子樹匡人斤斧奈予何)¶
　　到夔門呈王待制詩(手挈東風上水關鳯書迎日/看新班五湖家世烏衣巷三)¶
　　(峽樓臺赤甲山畫㦸門開春晝永臥龍帳穏/海波閒安危大計須公等天定應知即賜環)¶
　　仲昂題西門外筰橋下觀音院詩(雨砌風亭長緑/苔壁間題字半)¶
　　(塵埃城南蕭寺無人/跡幾度曽因送客來)¶
　　岑象求遊定林院詩(野濶連宫迥樓臺半倚山地/連巴峽近門對濮溪灣柏徑)¶
<pb:KR2k0052_WYG_039-144a>¶
　　(松烟濕岩房雨蘚斑白雲邀客住明月伴僧閒經/梵喧譁外香燈杳靄間勝遊成邂逅危搆喜躋攀)¶
　　(世路長何極塵心久欲還/輶車正催發緩步出重關)¶
　　劉壎輓制置使張珏詩(坤維拓提封形勝古天府/血戰五十秋零落餘八柱)¶
　　(江南傳箭急誰暇此回顧落目古渝城仗鉞乃甚/武天東甑雖墮吾自强支拄渡瀘躬討逆歸來戰)¶
　　(彌苦蕭條下夔門機穽伏中路咄咄快敵仇誰與/掩抔土哀哉關西雄國亡猶不負同時督軍將腰)¶
　　(金插/雙虎)¶
　　楊安誠白帝廟詩(蜀江萬壑俱東奔瞿塘喧豗爭/一門驚濤駭浪建瓴下巔崖仆)¶
　　(谷相吐吞朋妖窟宅恃幽阻正晝噴薄隂霾昏靈/宫奕奕鎮地險衆瀆稟命川祗尊赤甲後聳黄熊)¶
<pb:KR2k0052_WYG_039-144b>¶
　　(躍灩澦前峙青猿蹲舳艫銜尾下吳楚約束蛟鰐/如雞豚舊傳鼓角致雨雹裹篙不觸撐舟痕綜理)¶
　　(脈絡盡四徼帝假之柄攸司存子陽祚國十年近/此地未省東其轅連江列炬鐵鎖㫁戎備犇北無)¶
　　(留屯江關回首盡漢幟遺黎何自知公孫血食漢/代定不爾但有故壘山之樊子美誤信齊東語感)¶
　　(慨勇畧招英魂山川之靈載望秩僭偽詎可同時/論向來名實久淆溷薦祼無乃瀆俎膰請從酈元)¶
　　(為考證神理/昭昭斯可原)¶
　元吳成季送虞伯生使蜀詩(送别因思舊所經秦州/花栁短長亭三峯高附)¶
　　(仙人掌萬里先占使者星錦水東流江月白潼關/西去蜀山青當年不盡登臨意待爾重鐫劒閣銘)¶
　　虞集雪山圖為劉伯温監憲詩(我家成都雪山東/公家張掖雪山北)¶
<pb:KR2k0052_WYG_039-145a>¶
　　(吳船誰載鄭廣文起寫崑崙半天白張掖雪融草/木長禾生隴畝芻牛羊烽火連臺擬樓觀江海微)¶
　　(茫秋練光看書東觀夜如水太乙然藜照圖史從/遊冠帶文武備斐然四郡良家子君不見黄河奔)¶
　　(流百谷盈神禹疏鑿中州平極天/鳥道雲氣盡惟北有斗西長庚)¶
　　閒閒宗師和前韻期望過當復用韻以謝(草堂長/憶蜀西)¶
　　(郊屢卜歸休自折茅司馬檄傳驚父老少陵詩苦/入神交山多美竹深宜屋江有嘉魚逺致庖乞得)¶
　　(閒身當及早堯/時原自有由巢)¶
　　張道士蜀山圖詩(碧玉參天是蜀山舊曽飛度歴/孱顔松風上接空歌外蘿月長)¶
　　(懸合景間試劒丹崖秋隼疾濯纓錦水夜/龍閒君家虛靖歸來日冉冉蓬壺為憶還)¶
<pb:KR2k0052_WYG_039-145b>¶
　　贈道人簡天碧畫士詩(千仞青山裏和衣坐石苔/看雲為雨去聽水共風來)¶
　　(春盡揚雄老秋清宋玉哀/故園誰賦得空對畫圖開)¶
　　重贈簡畫士詩(雲氣連山動松聲夾雨寒抱琴穿/竹徑留棹寄江湍夕照歸神女春)¶
　　(隂帶錦官此生舊/同里偏解寫潺湲)¶
　　仁壽寺僧報更生佛祠前生瑞竹有懐故園詩(聞/道)¶
　　(故園生瑞竹試從來使問何如蒼筤獨出千叢裏/翠節駢生數尺餘比管可吹丹穴鳯長竿莫釣錦)¶
　　(溪魚折筳已向靈氛卜亦説能歸似兩疏瞿聞道/故園生瑞竹令人歸興滿江干扁舟不畏  塘險)¶
　　(匹馬誰云蜀道難杜甫溪頭花匼匝孔明廟裏柏/闌珊新堂題作歸與字定得臨江把釣竿  聞道)¶
<pb:KR2k0052_WYG_039-146a>¶
　　(故園生瑞竹山僧為我重栽培百年雨露餘生息/一日風雲幾往迴壠上枯桑鴞萃止城東華表鶴)¶
　　(歸來聖恩若許歸田/里千石清尊為爾開)¶
　　趙孟頫巫山十二峯詞(疊嶂千里碧長江一帶清/瑶壇霞冷月朧明欹枕若)¶
　　(為情雲過船窻白星移宿霧晴古今離恨撥難平/惆悵峻猿聲    片月生危岫殘霞拂翠桐登龍)¶
　　(峯下梵王宫千古感遺蹤栁色眉邊緑花明臉上/紅欲尋靈跡阻江風離思杳無窮    松鶴堆嵐)¶
　　(靄陽臺枕水湄風清月冷好花時惆悵阻佳期别/夢遊蝴蝶離歌怨竹枝悠悠往事不勝悲春恨入)¶
　　(雙眉離思雲裏高唐觀江邊楚客舟上昇峯月照/粧樓    兩悠悠雲雨千重阻長江一帶秋歌聲)¶
　　(頻咽引離愁光景恨如流過客絶頂朝雲散寒江/暮雨頻楚王宫殿已成塵    轉傷神月是巫娥)¶
<pb:KR2k0052_WYG_039-146b>¶
　　(伴花為宋玉鄰一聽歌調一舍嚬哀怨竹枝春纖/  雨過蘋汀逺雲深水國遥渡頭齊舉木蘭橈)¶
　　(細楚宫腰暎水匀紅臉偎花整翠翹行人倚棹正/無聊一望一魂銷    碧水鴛鴦浴平沙荳蔲紅)¶
　　(望霞峯翠一重重帆卸落花風澹薄雲籠月霏微/雨灑篷孤舟曉泊浪聲中無處問音容    芍藥)¶
　　(空投贈丁香漫結愁鳯樓鸞去兩悠悠新悵怯逢/秋山色驚心碧江聲入夢流何時弦管簇歸舟蘭)¶
　　(棹泊沙頭别是碧水澄青黛危峯聳翠屏竹枝歌/怨月三更    㫁腸聲烟外黄牛峽雲邊白帝城)¶
　　(扁舟清夜泊蘋汀倚棹不勝情惆悵鶴信三山逺/羅帬片水深高堂春夢杳難尋    至如今十二)¶
　　(峯前月三千里外心紅牋錦字信沈沈腸斷舊香/衾    曉色飄紅豆平沙枕碧流泉聲雲影弄新)¶
　　(秋觸處是離愁臉淚横波淡眉攢片月收佳人無/笑準難休來整玉搔頭    嬝娜江邊栁飄颻嶺)¶
<pb:KR2k0052_WYG_039-147a>¶
　　(上雲卸帆迴棹楚江濱歸信夜來聞欲拂珊瑚枕/先熏翡翠帬江頭含笑去迎君鸞鳯畫成羣)¶
　明劉基蜀國弦(悲笳拍㫁河冰結湘靈曲終斑竹裂/為君更奏蜀國弦一彈一聲飛上天)¶
　　(蜀國周遭五千里峩眉迢迢連玉壘峩嶓出水作/大江地砉天浮戒南紀舒為五色朝霞暉慘為虎)¶
　　(豹嘷隂霏翕為千嶂雲雨入噓為百里雷霆飛白/鹽雪消春水滿谷鳥相呼錦城暖巴姬倚歌漢女)¶
　　(和楊栁壓橋花纂纂銅梁翠氣通青蛉碧雞啼落/天上星山都號風寡鵠泣杜鵑嗚咽愁幽㝠商悲)¶
　　(羽怒聽未了窮猿三聲巫峽曉瞿塘波浪翻九淵/倒瀉流泉喧木杪樓頭仲宣羈旅客故鄉渺渺音)¶
　　(塵隔含悽更聽蜀國/音不待天明頭盡白)¶
　　陳南賓遊草堂詩(西出秦關道路長岷峩東望鬱/蒼蒼蓬萊三賦舊無敵同谷七)¶
<pb:KR2k0052_WYG_039-147b>¶
　　(歌今可傷茅屋秋高風瑟瑟布衾鐵冷雨/牀牀浣花溪上應回首千載令人憶草堂)¶
　　方孝孺蜀道易(有序酷唐李白作蜀道難以譏刺/帥之  虐厥後韋臯治蜀陸暢反)¶
　　(其名作蜀道易以美之今其詞不傳伏惟今天子/以大聖御極殿下以睿哲之姿為蜀神明主臨國)¶
　　(以來施惠政崇文教中外同聲稱頌西方萬里之/外水浮陸走無有冦盜商賈駢集如赴鄉閭蜀道)¶
　　(之易於斯為至矣臣才雖不敢望白而所遇之時/白不敢望臣也因奉教作蜀道易一篇以述聖上)¶
　　(及賢王之徳名雖襲暢而詞無溢美頗謂過之嶺/美矣哉西蜀之難何今易而昔難陸有重巖峻)¶
　　(萬仞鑱天之險閣水有砅雷掣電懸流怒吼之江/關自昔相戒不敢至胡為乎今人操舟秣馬夕往)¶
　　(而朝還大聖建皇極王道坦坦如弦直西有雕題/鑿齒之夷北有氊裘椎髻之貊東南大海際天地)¶
<pb:KR2k0052_WYG_039-148a>¶
　　(島居州聚千萬國莫不奉琛執贄効朝貢春秋使/者來接迹何況川蜀處華夏賢王於此開壽域播)¶
　　(以仁風沾以義澤家和人裕櫜兵歛革豺狼變化/作騶虞蛇虺消藏同蜥蜴鑿山焚荒穢畧水剷崖)¶
　　(石帆檣扇履任所往宛若宇宙重開闢美哉蜀道/之易有如此四方行旅絡繹來遊成都萬室比屋)¶
　　(如雲桑麻蔽原野雞犬聲相同文翁之化孔明之/仁嚴鄭之節揚馬之文遺風漸被比鄒魯士行賢)¶
　　(哲方回參方今況有賢聖君大開學館較論典墳/坐令致化希華勲徵賢一詔到巖穴咄爾四方之)¶
　　(士孰不爭先而駿奔王道有通塞蜀道無古今至/險不在山與水只在國政並人心六朝五季時王)¶
　　(路嗟陸沈遂令三代民盡為獸與禽當時豈惟蜀/道難八荒之内皆晦隂今逢天子聖賢王之徳世)¶
　　(所欽文教洽飛動風俗無邪淫孱夫弱婦懐千金/悍吏熟視不敢侵蜀道之易諒在此咄爾四方來)¶
<pb:KR2k0052_WYG_039-148b>¶
　　(者不憚山/高江水深)¶
　　張三丰題元天觀詩(等閒釣罷海中鼇一笑歸來/祖晉陶花吐碧桃春正好笋)¶
　　(抽翠竹葉還高心懐鳯闕龍鱗㑹身寓龜城/馬足勞何必終南論捷徑宦情於我似鴻毛)¶
　　李東陽寄楊留耕先生詩(峩眉山頭雲氣濃錦官/城上花枝紅地靈人傑)¶
　　(應時出往嵗五識留耕翁一從獻策明光殿三世/科名眼中見鸚鵡洲前驄馬歸鳯凰池裏麒麟現)¶
　　(一品封高七袠稀烏紗玉帶明緋衣祇疑天上神/仙是若比人間富貴非誰信今人不如古片玉一)¶
　　(枝安足數蘇氏奇峯僅有三竇家芳樹纔稱五太/史文章祕閣勲少年狀元才出羣眼看是父復是)¶
　　(子此語吾傳揚子雲白頭憂國猶心切剛道承平/好時節已見西川洗甲兵更依北斗瞻京闕懸霜)¶
<pb:KR2k0052_WYG_039-149a>¶
　　(彩筆泥金箋為君興寄西南天願/山不童花不老一嵗一賦長生篇)¶
　　李夢陽寄寄菴子詩(寄菴子張鵬也洪雅人利寄/菴子嘗曰人生寄爾然  孰)¶
　　(與義安愆孰與美久臭孰與芳永庫部駱子以其/言告李子李子曰卓哉張子持此於天下誘之能)¶
　　(移撼之能動乎能招之來麾之去乎吁乎張子者/足以荷天下之重矣於是作寄寄菴子詩  嚶其)¶
　　(鳴矣彼何求天下願識韓荆州心傾意投神便往/萬古不廢江河流張侯崛起西南裔覽輝振翮風)¶
　　(雲際鉤陳蒼涼閶闔閉排閽直謁蓬萊帝豸冠峩/峩不動紳挺身遂作蘭臺賓竊憤辛裾謂淟涊誓)¶
　　(與朱檻爭嶙峋已看騕褭狹道路復訝鵰鶚卑風/塵霜飛維揚海月苦陽行沮洳汾花春還朝衮衣)¶
　　(煥日月立仗正色偕星辰行步既工馬復瘦諌草/毎就雞將晨餘力猶馳翰墨圃先秦兩漢文心古)¶
<pb:KR2k0052_WYG_039-149b>¶
　　(壯志真趫劒閣銘幽懐緬擬歸田賦拖珠響玉豈/不足靦顔徒餐竟何補及時願作朝陽鳯不然退)¶
　　(與漁樵伍予也綸竿孟諸客心本無他衆莫白李/白世人欲殺之蘇軾能詩遭貶斥雷劒雖埋光在)¶
　　(天卞玉未剖終為石垂老重逢四海清虛名幸免/諸公擲思君欲追嵇吕駕贈言輒踐回田迹有田)¶
　　(負郭不餓死且/自射獵芒碭澤)¶
　　陶驥送田國用鎮撫還蜀詩(燕臺花栁客徜徉蜀/國風烟興渺茫玉勒)¶
　　(幾年登劒閣江船五月下瞿塘清樽錦軸高人共/玉笛短簫良夜長年少壯遊輕萬里可容華髮綴)¶
　　(清/霜)¶
　　胡濙祥符訪張三丰詩(交情已久念離羣獨向山/中禮白雲龍送雨來留客)¶
<pb:KR2k0052_WYG_039-150a>¶
　　(住鹿銜花至與僧分疎星出竹昏時見流水鳴/渠靜夜聞却憶故人如此隠題詩誰是鮑參軍)¶
　　雷賀正初同陳玉泉代巡飲青羊宫詩(丹室崔嵬/傍郭幽塵)¶
　　(襟喜向上清遊青羊自古逢𤣥肆白鶴何年下寶/丘鐘鼓頻開千堞曉松筠長鎖四時秋仗君繡斧)¶
　　(霜威霽萬象/春寒錦水流)¶
　　余子俊次唐王勃元武山聖泉詩(青鞵布襪陟層/巔望道其如未)¶
　　(及泉天近尋常塵不到旬當十四月猶弦山花亂/落誰為掃野鶴相隨或在前老我重來應指日山)¶
　　(靈珍重/䕶寒烟)¶
　　楊春同前題(丹厓翠壁接雲巔元武西山湧聖泉/一水靜中拖緑黛萬松深處響冰弦)¶
<pb:KR2k0052_WYG_039-150b>¶
　　(登臨恍訝崑崙頂倡和渾疑太華前/緬想昔人増感慨數聲啼鳥度晴烟)¶
　　徐文華大司馬梧山李公詩(吾受李公知未識李/公面嗟公久方殁緬)¶
　　(懐何由見休休好善心卓卓當朝彦美玉瑩無瑕/精金嘗百錬氣概凌秋空巋若靈光見所在樹功)¶
　　(勛聲光耀雷電後進/賴推轂曽不遺寸善)¶
　　劉堪費烈女吟(永康費氏女年少十八九擇對無/可人真心似瓊玖禮法以防身絲)¶
　　(麻常在手至正十七載太嵗次丁酉逆賊從東來/旌旗摇北斗三巴數十城皆降不敢後唐姬與姜)¶
　　(氏不慚為賊偶費女涕泣悲勤勤告父母人生棄/禮義猪狗亦何有我身不如賊我死骨不朽夜深)¶
　　(盛容飾自縊後園栁高義感行人痛心而蹙首平/章買奴者左丞韓叔亨低頭奴屈膝拜賊乞餘生)¶
<pb:KR2k0052_WYG_039-151a>¶
　　(不能受白刃空負朝廷恩茫茫天壤間生死義與/仁泰山與鴻毛孩提知重輕費女生草野烈烈超)¶
　　(凡倫二公國柱石棄甲如輕/塵芳名與汚跡遺戒千百春)¶
　　安磐弔張士元詩(七載遐方謫三年諌議班家聲/續臺史封事動天顔弔客何人)¶
　　(至秦川有櫬還不才/同放逐後死淚潺湲)¶
　　何景明賦四亭詩四章(秀地名山出晴窻疊巘羅/褰帷入雲霧拂鏡影嵯峨)¶
　　(仙客丹梯意樵人白石歌悠然時一眺佳色滿烟/蘿  見中田背北郭曲樹俯通川未羨龎公隠先)¶
　　(知沮溺賢驅牛迎社日聽鳥餉春烟閒讀農書罷/逍遥策杖前  閲舊種三湘岸初移千樹香柰花)¶
　　(繁檻雪丹果壓簷霜裊裊生南國娟娟貢玉堂嘉/應伯夷並高詠楚臣章  楚翠幹盤仙樹西亭烟)¶
<pb:KR2k0052_WYG_039-151b>¶
　　(霧中風簾自馥郁月幌共玲瓏白露棲雙鶴/青天下八公獨同招隠曲攀望小山叢  淮)¶
　　吳廷舉宿玉蟾寺詩(川北湖南一水通生涯半寄/祝融峯此身尚逐雲來往又)¶
　　(挂玉蟾/山上松)¶
　　劉成穆過千佛巖和察罕廉訪韻(丹壁蒼巖青鐵/楹巖頭石溜蘚)¶
　　(苔生千年刻畫魚龍擁白日隂溟麋鹿行金草細/摇蘿洞冷玉魚横過石梁清臨流拊樹看心折野)¶
　　(寺黄碑/月二更)¶
　　楊廷和贈劉春劉台詩(君家兄弟好文章經學淵/源有義方奪錦兩刋鄉試)¶
　　(録凌雲雙立解元坊大蘇氣節古來少小宋才/名天下香從此聖朝添故事巴山草木也生光)¶
<pb:KR2k0052_WYG_039-152a>¶
　　楊慎竹枝歌(夔州府城白帝西家家樓閻層層梯/冬雪下來不到地春水生時與樹齊)¶
　　(曬日照峯頭紫霧開雪消江面緑波來魚復浦邊/  網去麝香山下打柴回  江頭秋色換春風江)¶
　　(上楓林青又紅下水上風來往慣一年長在馬船/中  最高峯頂有人家冬種蔓菁春采茶長笑江)¶
　　(頭來往客冷風寒雨宿天涯香清江白石女郎神/門外往來祈賽頻風颭青旗  雨歇山薑花開瑶)¶
　　(草春同紅粧女伴碧江濆蓪草花簪茜草帬西舍/東鄰  夜燭吹笙打鼓賽朝雲  神女峯前江水)¶
　　(深襄王此地幾沈吟煜花温玉朝朝態翠壁丹楓/夜夜心  上峽舟郎風浪多送郎行去為郎歌白)¶
　　(鹽紅錦多多載危石高灘穏穏過青無義灘頭風/浪收黄雲開處見黄牛白波一道  峯裡聽盡猿)¶
　　(聲是/峽州)¶
<pb:KR2k0052_WYG_039-152b>¶
　　孝津行詩(岷山青蟠空下映犍為江江濱有孝娥/自名叔先雄娥父為功曹冉冉趨府中)¶
　　(泛舟越洪濤捐軀以凶終娥也痛文死臨淵矢相/從練囊封兒臂珠環係兒躬寄言與兒别别去不)¶
　　(再逢寧假黿鼉梁直下蛟龍宫川后垂懸鑒江妃/憐丹衷死抱父屍出依泊葶花叢戚黨悲復感閭)¶
　　(里唁且閧風誼動今古廟貌森穹崇文紀與令伯/祠墓相西東解使犍為縣永作忠孝邦岷之山石)¶
　　(可泐犍之江波可竭千秋菊/兮萬春蘭孝娥之名焉可滅)¶
　　黄輝送李都御史平播後奉命治水詩(何許山河/有不臣夜)¶
　　(郎霪霧豫州津為憐白虎收幡地便昱黄龍負艦/身人代擬同堯丙子精靈行付禹庚辰凱歌應奏)¶
　　(巴人曲荷鍤/何由列水濱)¶
<pb:KR2k0052_WYG_039-153a>¶
　　郭莊巫山高詩(巫峽之山崔嵬兮干雲并吐芙蓉/巔十二峯巒竦秀兮瑰如鳴環簪)¶
　　(玉鬬嬋娟當時章華臺上兮細腰落雪曳翩躚吁/嗟哉襄王何事神遊華胥天自從高唐精靈感夢)¶
　　(憐山中芳樹琪花兮笑日披霞弄粉鉛十二峯巒/低昂異態兮纍纍猶作望夫篇又若亭亭龍影照)¶
　　(寒泉巫峽之山崔嵬兮只今人去千年陵谷遷巴/流東逝恨綿綿但見千巖萬壑蒼蒼兮朝夕雲霧)¶
　　(濛濛連苦竹叢中飛杜鵑年年春風呌破桃花烟/崔嵬兮巫峽之山巔高唐遺跡何年惟有古今騷)¶
　　(客兮寫江山文藻流傳琅琅兮巫/山篇吁嗟哉千載王孫作嵬僊)¶
　　魏裳巫山詩(巫山倚天外地險控荆門鳥道青蘿/暗猿聲落日繁隂晴千壑變雲雨二)¶
　　(儀昏寂寞高唐/夢空傳宋玉言)¶
<pb:KR2k0052_WYG_039-153b>¶
　　余承業送楊升菴客還滇南(子雲辭天禄南走哀/牢鄉稽首謝閶闔銜)¶
　　(恩不敢忘策馬達天津張帆度飛梁孤劍伴衾枕/洞庭與瀟湘鵩賦揮賈涕鳯歌激楚狂幽蘭被九)¶
　　(畹采采不盈筐五月冒瘴氣異哉驅逐强問俗邁/牂牁至止滇之陽卉木麗繁輝山海摇晴光復有)¶
　　(好奇士摳衣來門牆濯泉選碧玉齧雪搜點蒼城/飛花霧煖寺入松風涼飯兒資海貝宴客傳檳榔)¶
　　(可惜昆明旅可憐詞林望蹉跎成白首艱苦㫁柔/腸金雞豈不赦奈何數乃妨暫以奉戎役趨過桑)¶
　　(梓旁青冢咽烏號荆樹悲鴻翔萬物遂施化窮旻/胡茫茫夙夜懐往義秉燭理行裝邂逅青衣浦勸)¶
　　(進紫霞觴歴歴嵗月馳悠悠道路長袂連意俱愜/鬢改情各傷抱憂予局促戒逺君徬徨徬徨聽我)¶
　　(歌浮生焉用忙潮州非魍魎白也流夜郎折木感/姬旦撫髀思馮唐神劒有時合良璧豈終藏騏驥)¶
<pb:KR2k0052_WYG_039-154a>¶
　　(食弗飽荃蕙性本芳詹尹不能卜顔壽彭乃殤天/運詎如此窮達未可量努力崇令徳萬禩仰文章)¶
　　(養雛學鳯鳴挾飛覽遐荒金馬舊梧竹翩翩雲錦/裳歌罷轉遲暮棹月下平羌江鳥舌初巧江栁眉)¶
　　(已黄離别在須臾後㑹擬何/方夢中見顔色尺素遥為將)¶
　　周洪謨雪山天下高詩(巨靈擘㫁崑崙山移來坤/維參井間内作金城障三)¶
　　(蜀外列碉䂺居百蠻自昔蠶叢始開國千巖萬谷/積寒雪疑有五城十二樓玉色玲瓏界天白光連)¶
　　(銀漢霏素虹六月大暑飄寒風俯見五嶽在平地/遥窺三島皆溟濛此去石紐無幾許昔鍾靈秀生)¶
　　(大禹當時自此導江/流至今名垂千萬古)¶
　　眉山天下秀(大峨兩山相對開小峨迤邐中峨來/三峨之秀甲天下何須涉海尋蓬萊)¶
<pb:KR2k0052_WYG_039-154b>¶
　　(昔我登臨彩雲表獨騎白鶴招青鳥石龕石洞何/參差時遇仙人拾瑶草丹崖瀑布連天河大鵬圖)¶
　　(南不可過晝昏雷雨起林麓夜深星斗棲巖阿四/時青黛如繡繪岷嶓蔡䝉實相對昔生三蘇草木)¶
　　(枯但願再/生三蘇輩)¶
　　瞿唐天下險(兩崖壁立何險巇巴東大江如一絲/杜宇神功渺何許堯時餘燼誰復知)¶
　　(中流灩澦實挺特如牛如馬夏秋月怒濤掀天萬/壑雷巨漩觸石千層雪湯湯東去幾洄灣虎頭狼)¶
　　(尾如連環赤甲下映人鮓甕黄牛高抗鬼門關憶/昔英雄割據日插木為梯上絶壁只今四海盡為)¶
　　(家鎖江鐵/柱存何益)¶
　　巫山天下奇(靈鼇一動海水翻三山飄流無定根/岱輿忽失十二峯萬流飛墮夔之門)¶
<pb:KR2k0052_WYG_039-155a>¶
　　(仰把銀漢洗青黛俯瞰長江似衣帶地森玉笋青/雲端大開罨畫彩虹外山間神女棲陽臺芙蓉為)¶
　　(貌玉為腮如何朝暮行雲雨却使懐襄相繼來無/乃宋玉善蠱惑託為怪誕荒淫説只今高崖紫蔓)¶
　　(間惟有猿/聲哀不絶)¶
　　趙貞吉成都揚子雲洗墨池詩(墨鱗跋浪遊奇門/靈烏下掃腸泔痕)¶
　　(幽蚪吐水沈古影武擔山風珮珊冷魂迷瘴雨芙/蓉濕侯芭噴腔三斗汁黄金蹴地吹作灰商鬼蒿)¶
　　(成淚/花澁)¶
　　眉山歌(白帝昔稟鴻濛匠鑄錯江山排罔象赤髓/鎔成巴字流青稜幻出峩眉狀峩眉兩片)¶
　　(翠浮空日月跳轉成雙瞳美人西倚映碧落崑崙/東向縣青銅嘉陵黛色何窈窕暮雨朝雲情未了)¶
<pb:KR2k0052_WYG_039-155b>¶
　　(力士空埋工冶魂王孫暗轉琴心調可憐烟靄下/燈州望望行人芳意留香象渡河春泯泯碧雞啼)¶
　　(晚思悠悠歸來悵悵高唐趾不願封侯願遊此錦/繡洪都羨畫圖神明此宅嗟疑似憶昨路遶犍為)¶
　　(中褰裳遥指白雲峯蟠霄拓落開南紀鼉吼鯨訇/迨巨蹤此山疑有真靈住此地遥疑接懸圃天上)¶
　　(年年種白榆人間嵗嵗飛紅雨白榆紅雨異凡仙/放光臺上一茫然百年萬刼僅彈指七十二君皆)¶
　　(比肩雪嶺星橋殊小小銅梁玉壘何渺渺西拈優/鉢影團團東釣珊瑚光杲杲蒼顔灝炁有誰同羞)¶
　　(落襄王一夢中塵心祗㑹題紅葉素業先須訪赤/松白龍吐霧成海水青鳥銜花供寸晷我來踏遍)¶
　　(八十四盤旋飛雪之奇蹤一洗靈山少年恥長卿/多病在臨邛傾心縹緲玉芙蓉抽毫為作大人賦)¶
　　(折簡應招/無是公)¶
<pb:KR2k0052_WYG_039-156a>¶
　賦¶
　漢揚雄蜀都賦(蜀都之地古曰梁州禹治其江渟臯/彌望鬱乎青葱沃埜千里上稽乾度)¶
　　(則井絡儲精下按地紀則坤宫奠位東有巴賨綿/亘百濮銅梁金臺火井龍湫其中則有玉石嶜岑)¶
　　(丹青玲瓏邛節桃枝石䲛水螭南則有犍䍧潛夷/昆明峨眉絶限㟍嵣嵁巖亶翔靈山揭其右離堆)¶
　　(被其東於近則有瑕英菌芝玉石江珠於逺則有/銀鉛錫碧馬犀象僰西有鹽泉鐵冶橘林銅陵邙)¶
　　(連盧池澹漫波淪其旁則有期牛兕旄金馬碧雞/北則有岷山外羌白馬獸則麙羊野麋羆㹈貘貒)¶
　　(麕&KR2738;鹿麝戸豹能黄獑胡蜼玃猨蠝玃猱猶豰畢/方爾乃蒼山隠天岎崯迴叢増嶃重崒&KR3095;石&KR3407;崔)¶
　　(&KR3157;&KR3155;嶵㟴霜雪終夏叩巖岭嶙崇隆臨柴諸徼崼/&KR1160;五矹參差湔山巖巖觀上岑嵓龍陽累峗漼□)¶
<pb:KR2k0052_WYG_039-156b>¶
　　(交倚&KR1936;崪崛﨑集嶮脇施形精出偈嵁&KR2565;隠倚彭/門嶋㟅&KR1756;嵃嵑㞹方彼碑池&KR3233;&KR3329;輵&KR2444;礫乎岳岳)¶
　　(北屬崑崙泰極涌泉醴凝水流津漉集成川於是/乎則左沈犂右羌庭漆水浡其匈都江漂其涇乃)¶
　　(溢乎通溝洪濤溶洗千湲萬谷合流逆折泌瀄乎/爭降湖潧排碣反波逆濞□石洌巘紛□周溥旋)¶
　　(溺寃綏頽慚博岸敵呷䘹瀨磴巖摚汾汾忽溶闛/沛踰窘出限連混陁隧銍釘鍾涌聲讙薄泙龍歴)¶
　　(豐隆潛延延雷扶電擊鴻康濭逺逺乎長喻馳山/下卒湍降疾流分川並注合乎江州於木則楩櫟)¶
　　(豫章樹榜□櫖樿柙青稚雕梓枌梧橿櫪㯕楢木/椶枒信楫叢俊幹凑集&KR2793;柍楬圠樘椅從風推)¶
　　(參循崖撮捼涇淫溶繽紛幻靡汎閎野望芒芒菲/菲其竹則鍾龍䇣□野篠紛鬯宗生族攢俊茂豐)¶
　　(芙洪溶忿葦紛揚搔樖與風披夾江緣山尋卒而/起結根才業填衍迥野若此者方乎數十百里於)¶
<pb:KR2k0052_WYG_039-157a>¶
　　(氾則汪汪漾漾積土崇隄其淺濕則生蒼葭蔣蒲/藿芧青蘋芊葉蓮藕茱華菱根其中則有翡翠鴛)¶
　　(鴦梟鸕鷁鷺鶴鶤鷫鷞其深則有徧獺沈鱓水豹/蛟蛇黿蟺鼈龜衆鱗鰨&KR3083;爾乃其都門二九四百)¶
　　(餘閭兩江珥其市九橋帶其流武擔鎮都刻削成/蘞王基既夷蜀侯尚叢邛籠石□岓岑倚從秦漢)¶
　　(之徙元以山東是以隤山厥饒水貢其獲苴竹浮/流龜磧石蝎相救魚酌不收&KR3409;&KR3312;鴝䳨風胎雨鷇)¶
　　(衆物駭目殫不知所禦爾乃其蓏羅諸圃□緣畛/黄甘諸柘柿桃杏李枇杷杜樼栗柰棠梨離支雜)¶
　　(以梴橙被以櫻梅樹以木蘭扶林禽爚般關旁支/何若英絡其間春机楊栁褭弱蟬抄扶施連卷&KR2629;)¶
　　(貕螗蛦子□呼焉爾乃五穀馮戎𤓰匏饒多卉以/部麻往往薑梔附子巨蒜木艾椒蘺蒟醬酴清衆)¶
　　(獻儲斯盛冬育筍舊菜増伽百華投春隆隠芬芳/蔓茗熒郁翠紫青黃麗靡蠄燭若揮錦布繡望芒)¶
<pb:KR2k0052_WYG_039-157b>¶
　　(兮無幅爾乃其人自造奇錦紌繏&KR3316;䋶縿緣盧中/發文揚采轉代無窮其布則細都弱折綿繭成衽)¶
　　(阿麗纖靡避晏與隂蜘蛛作絲不可見風筩中黄/潤一端數金雕鏤釦器百伎千工東西鱗集南北)¶
　　(並凑馳逐相逢周流往來方轅齊轂隠軫幽輵埃喉/㪍塵拂萬端異類崇戎總濃般旋闤闠齊&KR0689;楚而)¶
　　(不感概萬物凑馳四時迭代彼不折貨我㒺之械/財物饒贍蓄積備具若夫慈孫孝子宗厥祖禰鬼)¶
　　(神祭祀練時選日瀝豫齋戒襲明衣表𤣥縠儷吉/日異清濁合疎明綏離旅乃使有伊之徒調夫五)¶
　　(味甘甜之和芍藥之羹江東鮐鮑隴西牛羊糴米/肥䐗&KR2856;&KR1892;不行鴻□&KR3076;乳獨竹孤鶬炮鷁被魮之)¶
　　(胎山麕□腦水遊之腴蜂豚應鴈被鴳晨鳧戮鶂/初乳山鶴既交春羔秋&KR1338;膾鮫龜肴秔田臑鷩形)¶
　　(不及勞五肉七菜朦厭腥臊可以練神養血腄者/莫不畢陳爾乃其俗迎春送臘百金之家千金之)¶
<pb:KR2k0052_WYG_039-158a>¶
　　(公乾池泄澳觀魚於江若其吉日嘉㑹期於送春/之隂迎夏之陽侯羅司馬郭范畾楊置酒乎滎川)¶
　　(之閒宅設坐乎華都之高堂延帷揚幕接帳連岡/衆器雕琢藻刻將星朱緑之畫邠聁麗光龍蛇蜿)¶
　　(蜷錯其中禽獸奇偉髦山林昔天地降生杜鄠密/促之君則荆上亡尸之相厥女作歌是以其聲呼)¶
　　(吟靖領激呦喝啾户音六成行夏低徊胥徒入㝠/及廟噆吟請連單情舞曲轉節踃馺應聲其佚則)¶
　　(接芬錯芳襜袩纖延&KR2025;淒秋發陽春羅儒吟吳公/連眺朱顔離絳脣𦕈𦕈之態吡噉出焉若其遊怠)¶
　　(魚弋郤公之徒相與如平陽□巨沼羅車百乗期/㑹投宿觀者方隄行船競逐偃衍撇曳絺索恍惚)¶
　　(羅罥瀰澥蔓蔓沕沕籠睢䁨兮罧布列枚孤施兮/纖繁出驚雌落兮高雄蹷翔□挂兮奔縈畢俎飛)¶
　　(膾沈單/然後别)¶
<pb:KR2k0052_WYG_039-158b>¶
　晉左思蜀都賦(有西蜀公子者言於東吳王孫曰蓋/聞天以日月為綱地以四海為紀九)¶
　　(土星分萬國錯跱崤函有帝皇之宅河洛為王者/之里吾子豈亦曽聞蜀都之事歟請為左右揚摧)¶
　　(而陳之夫蜀都者蓋兆基於上世開國於中古廓/靈關以為門包玉壘而為宇帶二江之雙流抗峨)¶
　　(眉之重阻水陸所凑兼六合而交㑹焉豐蔚所盛/茂八區而罨藹焉於前則跨躡犍牂枕輢交趾經)¶
　　(途所亙五千餘里山阜相屬舍谿懐谷岡巒糾紛/觸石吐雲鬱葐蒀以翠微崛巍巍以峨峨干青霄)¶
　　(而秀出舒丹氣而為霞龍池&KR1565;瀑濆其隈漏江伏/流潰其阿汨若湯谷之揚濤沛若濛氾之涌波於)¶
　　(是乎邛竹緣嶺菌桂臨崖旁挺龍目側生茘枝布/緑葉之萋萋結朱實之離離迎隆冬而不凋常曄)¶
　　(曄以猗猗孔翠羣翔犀象競馳白雉朝雊猩猩夜/啼金馬騁光而絶景碧雞儵忽而曜儀火井沈熒)¶
<pb:KR2k0052_WYG_039-159a>¶
　　(於幽泉高爓飛煽於天垂其間則有琥珀丹青江/珠瑕英金沙銀鑠符采彪炳暉麗灼爍於後則却)¶
　　(背華容北指崑崙緣以劒閣阻以石門流漢湯湯/驚浪雷奔望之天迴即之雲昏水物殊品鱗介異)¶
　　(族或藏蛟螭或隠碧玉嘉魚出於丙穴良木攢於/褒谷其樹則有木蘭梫桂杞櫹椅桐椶枒楔樅楩)¶
　　(柟幽藹於谷底松柏蓊鬱於山峯擢修幹竦長條/扇飛雲拂輕霄羲和假道於峻岐陽烏迴翼乎高)¶
　　(標巢居棲翔聿兼鄧林穴宅奇獸窠宿異禽熊羆/咆其陽鵰鶚鴆其隂猿狖騰希而競捷虎豹長嘯)¶
　　(而永吟於東則左綿巴中百濮所充外負銅梁於/宕渠内函要害於膏腴其中則有巴菽巴㦸靈壽)¶
　　(桃枝樊以蒩圃濱以鹽池&KR2599;蛦山棲黿龜水處潛/龍蟠於沮澤應鳴鼓而興雨丹砂赩熾出其坡蜜)¶
　　(房郁毓被其阜山圖采而得道赤斧服而不朽若/乃剛悍生其方風謡尚其武奮之則賨旅翫之則)¶
<pb:KR2k0052_WYG_039-159b>¶
　　(渝舞鋭氣剽於中葉蹻容世於樂府於西則右挾/岷山湧瀆發川陪以白狼夷歌成章坰野草昧林)¶
　　(麓黝䨹交讓所植蹲鴟所伏百藥灌叢寒卉冬馥/異類衆夥於何不育其中則有青珠黄環碧砮芒)¶
　　(硝或豐緑荑或蕃丹椒蘪蕪布濩於中阿風連延/蔓於蘭臯紅葩紫飾柯葉漸苞敷蘂葳𬎼落英飄)¶
　　(颻神農是嘗盧跗是料芳追氣邪味蠲癘痟其封/域之内則有原隰墳衍通望彌博演以潛沬浸以)¶
　　(綿雒溝洫脈散疆里綺錯黍稷油油稉稻莫莫指/渠口以為雲門灑滮池而為陸澤雖星畢之滂沱)¶
　　(尚未齊其膏液爾乃邑居隠賑夾江傍山棟宇相/望桑梓接連家有鹽泉之井戸有橘柚之園其園)¶
　　(則有林檎枇杷橙柿梬楟榹桃函列梅李羅生百/果甲宅異色同榮朱櫻春熟素柰夏成若乃大火)¶
　　(流涼風厲白露凝微霜結紫梨津潤樼栗罅發蒲/萄亂潰石榴競裂甘至自零芬芳酷烈其圃則有)¶
<pb:KR2k0052_WYG_039-160a>¶
　　(蒟蒻茱萸𤓰疇芋區甘蔗辛薑陽蓲隂敷日往菲/微月來扶疎任土所麗衆獻而儲其沃瀛則有攢)¶
　　(蔣叢蒲緑菱紅蓮雜以藴藻糅以蘋蘩總莖柅柅/裛葉蓁蓁蕡實時味王公羞焉其中則有鴻儔鵠)¶
　　(侣䳲鷺鵜鶘晨鳧旦至候雁銜蘆木落南翔冰泮/北徂雲飛水宿哢吭清渠其深則有白黿命鼈𤣥)¶
　　(獺上祭鱣鮪鱒魴鮷鱧鯊鱨差鱗次色錦質報章/躍濤戲瀨中流相忘於是乎金城石郭兼市中區)¶
　　(既麗且崇實號成都闢二九之通門畫方軌之廣/塗營新宫於爽塏擬承明而起廬結陽城之延閣)¶
　　(飛觀榭乎雲中開高軒以臨山列綺窻而瞰江内/則議殿爵堂武義虎威宣化之闥崇禮之闈華闕)¶
　　(雙邈重門洞開金鋪交映玉題相暉外則軌躅八/達里閈對出比屋連甍千廡萬室亦有甲第當衢)¶
　　(向術壇宇顯敞高門納駟庭扣鐘磬堂撫琴瑟匪/葛匪姜疇能是恤亞以少城接乎其西市廛所㑹)¶
<pb:KR2k0052_WYG_039-160b>¶
　　(萬商之淵列隧百重羅肆巨千賄貨山積纖麗星/繁都人士女袨服靚粧賈貿墆鬻舛錯縱横異物)¶
　　(崛詭奇於八方布有橦華麪有桄榔邛杖傳節於/大夏之邑蒟醬流味於番禺之鄉輿輦雜沓冠帶)¶
　　(混并累轂疊跡叛衍相傾諠譁鼎沸則哤聒宇宙/囂塵張天則埃壒曜靈闤闠之裏伎巧之家百室)¶
　　(離房機杼相和貝錦斐成濯色江波黄潤比筒籝/金所過侈侈隆富卓鄭埒名公擅山川貨殖私庭)¶
　　(藏鏹巨萬鈲摫兼呈亦以財雄翕習邊城三蜀之/豪時來時往養交都邑結儔附黨劇談戲論扼腕)¶
　　(抵掌出則連騎歸從百兩若其舊俗終冬始春吉/日良辰置酒高堂以御嘉賓金罍中坐肴槅四陳)¶
　　(觴以清醥鮮以紫鱗羽爵既競絲竹乃發巴姬彈/弦漢女擊節起西音於促柱歌江上之&KR2397;厲紆長)¶
　　(袖而屢舞翩躚躚以裔裔合樽促席引滿相罰樂/飲今夕一醉累月若夫王孫之屬郤公之倫從禽)¶
<pb:KR2k0052_WYG_039-161a>¶
　　(於外巷無居人並乗驥子俱服魚文𤣥黄異校結/駟繽紛西踰金隄東越玉津朔别晦期匪日匪旬)¶
　　(蹴蹈䝉籠涉躐寥廓鷹犬倏眒罻羅絡幕毛羣陸/離羽族紛泊翕響揮霍中網林薄屠麖麋剪旄麈)¶
　　(帶文蛇跨雕虎志未騁時欲晚追輕翼赴絶逺出/彭門之闕馳九折之坂經三峽之崢嶸躡五屼之)¶
　　(蹇嵼㦸食鐵之獸射噬毒之鹿皛貙氓於葽草彈/言鳥於森木拔象齒戾犀角鳥鍛翮獸廢足殆而)¶
　　(朅來相與第如滇池集於江洲試水客艤輕舟娉/江妃與神游罨翡翠釣鰋鮋下高鵠出潛虯吹洞)¶
　　(簫發櫂謳感鱏魚動陽侯騰波沸涌珠貝沈浮若/雲漢含星而光耀洪流將饗獠者張帟幕㑹平原)¶
　　(酌清酤割芳鮮飲御酣賓旅旋車馬雷駭轟轟闐/闐若風流雨散漫乎數百里之間斯蓋宅土之所)¶
　　(安樂觀聽之所踊躍也焉獨三川為世朝市若乃/卓犖奇譎倜儻罔已一經神怪一緯人理逺則岷)¶
<pb:KR2k0052_WYG_039-161b>¶
　　(山之精上為井絡天帝運期而㑹昌景福肸蠁而/興作碧出萇𢎞之血鳥生杜宇之魄妄變化而非)¶
　　(常嗟見偉於疇昔近則江漢炳靈世載其英蔚若/相如皭若君平王褒暐煜而發秀揚雄含章而挺)¶
　　(生幽思絢道徳摛藻掞天庭考四海而為雋當中/葉而擅名是故游談者以為譽造作者以為程也)¶
　　(至於臨谷為塞因山為障峻阻塍埓長城豁險吞/若巨防一人守隘萬夫莫向公孫躍馬而稱帝劉)¶
　　(宗下輦而自王由此言之天下孰尚故雖/専諸夏之富有猶未若兹都之無量也)¶
　唐陸肱萬里橋賦(萬里兮蜀郡隋都二橋兮地角天/隅相去而如乖夷貊曽遊而只在)¶
　　(寰區倚檻多懐結長悲而莫極憑川試望思逺道/以何殊昔者滄海朝宗岷山發跡斯觀理水之要)¶
　　(若啓鑿穴之役逮夫東土為揚西邦日益架長虹/於兩地客思迢迢浩積水於千秋江流脈脈宇宙)¶
<pb:KR2k0052_WYG_039-162a>¶
　　(綿綿今來邈然結構應似途程甚偏將蹔遊於楚/岸欲徑度於巴川目㫁波中過巫峯之十二心馳)¶
　　(路半到荆門而五千徒觀夫偃蹇東流崢嶸二邑/揭華表以相效刻仙禽而對立俄驚迴復潮生而)¶
　　(夕月初明孰敢爭先帆去而秋灘正急𦕈天末之/殊方有人間兮異鄉顧盼而層隂動色徘徊而浮)¶
　　(柱生光飾丹艧以雖同彼臨淮海度軒車而既異/此對銅梁古來幾許行人曽遊此路跨緑岸以長)¶
　　(存俯清流而下注寧為駐足之所莫問傷心之故/復有逆旅傷情臨邛逺行壯宏製以靈矗壓洪流)¶
　　(而砥平家本江都羨波濤而自返身留蜀地偶萍/梗以堪驚沴迤歸遥飄流恨結之子去兮揚桂棹)¶
　　(長卿還兮建龍節既風月以相間固音塵之兩絶/斯橋也可以濟巨川之往來不可以攜手而相别)¶
　　蘇頲長樂花賦(并序繁蜀太守庭際有紫華草秋/中始  英露洗冬早尚直本霜封)¶
<pb:KR2k0052_WYG_039-162b>¶
　　(蕪雜大同於衆卉盛衰小異於羣物余訝而未識/吏或告余曰此長虞所賦蜀長樂花也故心暗賞)¶
　　(焉因口授書吏遂墨而成作恨不見古人所為得/髣髴其㫖爾  夫長者以短長之形度其長者至)¶
　　(美夫樂者以哀樂之類同其樂者至喜長也樂也/吾安得而聞之嘉纖植之並用偉令名兮在兹徒)¶
　　(見其豐族苯䔿高標璀璨莖丹外而縞中葉縹分/以紅貫綴緑穎之重疊索紫㽔之爛漫迫而象之)¶
　　(君子其常或微或章聳危冠兮纓若綬黙退靜其/何望逺以意之佳人欲翔炫炫煌煌重羅綺兮撲)¶
　　(瑶翠蹇來思而未嘗匪以幽兮自直匪以直兮自/藏匪以晚兮自耀匪以耀兮自强快濁露之均灑)¶
　　(庇清舒之汎光本無嫌於散地甘有寓於殊方然/則太液初滿上林新霽䒠茸灼爍萬品千計摇瑞)¶
　　(色而函芝雜奇葩而轉蕙孰與夫玉堂金闕之偏/賞白日青雲之特麗嵗不與兮時向闌風蕭蕭兮)¶
<pb:KR2k0052_WYG_039-163a>¶
　　(夜漫漫賓逺鴻於沙塞呌離鶴於江干君曽不見/三月華矣盡林間之槁木千霜殞矣亦庭下之枯)¶
　　(蘭懿此常度凌於早寒假春期而不採雖秋令而/不殘衡雨霰之飛薄任雲山之險難芳弗珍於靃)¶
　　(靡節常慕於檀欒吾則知樹背之奚託惟傾心之/可安如後凋之是貴罔獨立其誰觀文學掾起而)¶
　　(為亂曰白露瀼瀼何草不黄紫華的的生君之堂/彼不伐兮秋自翳時或珍兮君是惠彤庭赫兮朱)¶
　　(草駢交屈軼兮友賓連伊榛/莽而荒些君曷為兮賦旃)¶
　　無名氏題橋賦(以望在青霄居然有異為韻將昔/蜀郡之司馬相如指長安兮  離)¶
　　(所居意氣而登橋有感沈吟而命筆爰書儻並遷/鸎將欲誇其名姓非乗駟馬誓不還於里閭原夫)¶
　　(别騎留連鄉心顧望銅梁杳杳以横翠錦水翩翩/而逆浪徘徊浮柱之側睥睨長虹之上神催下筆)¶
<pb:KR2k0052_WYG_039-163b>¶
　　(俄聞風雨之聲影落中流已動龍蛇之狀觀者紛/紛嗟其不羣染翰而含情自負揮毫而縱意成文)¶
　　(渥澤尚遥滴瀝空瞻於垂露翻飛未及離披且覩/其崩雲蓋以立誓無疑傳芳不朽人才既計其獨)¶
　　(出富貴應知其自有潛生肸蠁之心暗契縱横之/手於是名垂要路價重僊橋離離迥出一一高標)¶
　　(參差鳥跡之文旁臨綵檻踴躍鵬摶之勢下視丹/霄既而玉壘經過金門寵異方陪侍從之列忽奉)¶
　　(西南之使乗軺電逝於遐方建節風生於舊地結/構如故高低可記追尋往跡先知今日之榮拂拭)¶
　　(輕塵宛是昔時之字想夫危梁蘚剥清墨蟲穿長/含氣象久帶風烟幾遭凡目之見嗤徒云率爾終)¶
　　(俟瓌姿之後至始覺昭然所謂題記數行寂寥千/載何搦管而無惑如合符而中在警後進而慕前)¶
　　(賢亦丁寧/而有待)¶
<pb:KR2k0052_WYG_039-164a>¶
　　范崇凱花萼樓賦(以花萼樓賦一首并序為韻東/開元中嵗天子築宫於長安)¶
　　(郛有以眷夫代邸之義舊者中宫起樓臨瞰於外/乃以花萼相輝為名蓋所以敦友悌之意也銀牓)¶
　　(天題金扉御闕俯盡一國旁入萬里崇崇乎實帝/城之壯觀也是時海内賓薦之士咸遊仙署馳神)¶
　　(累日以待問於有司有司盛稱兹樓並命賦之小/子庸蔽敢同頌美詞曰惟唐六代盛徳被於幽遐)¶
　　(彌𤣥都暨丹穴掩扶海於流沙莫不推福祚之攸/永極威靈之所加敦本既同夫羲軒之日睦親又)¶
　　(比乎棠棣之花裂土苴茅以表慶賜珪分瑞以聨/華信可以受無窮之祉而保乂我皇家者哉迺命)¶
　　(有司濬池隍繕城郭將崇大壯之義載攷方中之/作繚垣牆周乎舊宫設井幹而為新閣既集既繩)¶
　　(已揆已度望馳道而通禁林走建章而抵長樂攢/畫拱以交映列綺窻以相薄金鋪摇吹以玲瓏朱)¶
<pb:KR2k0052_WYG_039-164b>¶
　　(綴含烟而錯落飾以紛繪塗之丹艧飛梁迴遶於/虹光藻井倒垂乎蓮萼信神明之保䕶亦列仙之)¶
　　(憑託於是乗輿乃登夫翠輦而建華旒鈎陳驚道/兮環衞周命期門使接蹕將有事乎娛遊六龍驤)¶
　　(首以啓路八駿騰光而夾輈且肅肅以穆穆幸夫/花萼之樓然後層軒四敞聖情周顧遥窺函谷之)¶
　　(雲近識昆池之樹緑野外霽入渭北之川原青門/洞開覽山東之貢賦亦以崇友悌之徳勸農桑之)¶
　　(務豈止唯臨鄠杜之郊空指邯鄲之路而已哉且/壯麗難匹光華匪一馮禁掖以孤明隠垂楊而半)¶
　　(出赫昈昈以𢎞敞肅隠隠而靜謐非匠氏之奇工/梓人之妙術孰能至於是哉嵗如何其嵗之首花)¶
　　(萼樓兮對仙酒願比華封兮祝我聖君千萬壽嵗/如何其嵗始正花萼樓兮開御營願同吉甫兮頌)¶
　　(我聖君億載聲蓋聖人去有欲反無名深宫皓素/高居穆清觀羣方之樂業朝諸侯而嚮明即知遐)¶
<pb:KR2k0052_WYG_039-165a>¶
　　(邇欣慶冠帶混并均五氣之善叶三光之精嗟乎/時難再得嵗不我與跡已混於沈滯心未齊於出)¶
　　(處此小子之所以瞻棟梁/以自悲仰雲霄而失序)¶
　　史翽仁壽鏡賦(并序之天寶初有獻書闕下者言/巴蜀  間有石鏡見於巖之半仁)¶
　　(壽之字昭然可觀僕深奇之因而為賦主上恢大/寶闡鴻休仁風揚而元徳布壽星輝而皇化流故)¶
　　(得仙靈啓瑞石鏡涵秋無往不形鑒乃侔於止水/有鼎而應道可喻以虛舟懿夫化自天鈞質非鎔)¶
　　(造亭午光射靈朝曙早來洞穴之九仙對商山之/四皓炳崑岫之龍燭倒風壇之竹埽光能照乗不)¶
　　(遺罔象之珠跡在幽巖為啓崆峒之道動如秋水/之澄皎如寒雪之凝駐清夜之圓月掛長河之片)¶
　　(冰其形不由於拂拭其勢豈假於鈎繩君則無心/惟徳之斯感山非自爾喜神之有憑左猿吟右虎)¶
<pb:KR2k0052_WYG_039-165b>¶
　　(嘯萬籟相聒羣容必召雖復晉有金飾之美魏有/銀華之妙何如辟魅而野鹿羞窺愛舞而山雞自)¶
　　(照昔之寫形仁壽見膽咸陽倚玳瑁而稱麗掛珊/瑚而益光名傳嵗月事著縑緗咸播美於前古孰)¶
　　(歸功於我皇鏡為之鑒與明徳之合符石類於金/惟聖功之初應可以示後世之千葉可以軌前王)¶
　　(之萬乗記事之簡以光良史之書頌美之詞更動/詩人之興法天法地之謂仁不騫不崩之謂壽惟)¶
　　(仁也故能昭泰惟壽也故能長久萬人咸識鄙石/室之仙經六體自然輕漢園之臥栁我大君猶抑)¶
　　(而不納謙而不有小人無/益於補天庶斯文之不朽)¶
　　獨孤申叔資州獻白龜賦(以泰平將洽神物効靈/為韻  皇帝在位十五)¶
　　(載西人獻異龜於王庭匪青黒以飾體特潔白而/成形融采可嘉且不溷於五色呈祥有異詎止齊)¶
<pb:KR2k0052_WYG_039-166a>¶
　　(乎四靈蓋以我皇行化無外止戈偃武人綏道泰/升至徳於元穹降殊祥於神蔡且夫龜者稟先知)¶
　　(之異白者表司殺之方豈天意興威於有感俾臣/下授命而無將西土是生實西方而主義被甲以)¶
　　(至猶帶甲以來王不然何以皧精代雪純容皎素/甲皓霜華而浹洽炯玉質輝金  凝  彩之清貞)¶
　　(泳靈沼而冰靜息太階之砥平足使孟津之鱗恥/捷乎素鬣越裳之雉羞奮於翹英矧乎稟殊姿體)¶
　　(異貌陋三足之為美匪六眸以是效其用也或協/聖人之心其動也克符知者之樂然後知戲朝之)¶
　　(虎不足徵御鈎之狼不足云若作彼駒來思徒稱/皎皎爾獸至止虛擅諄諄未  兹瑞徳無與鄰應)¶
　　(天之命昭皇之仁非櫝中之毁棄不蓮上以因循/將順乃元穹以呈其貺曷思乎綠水而返其身則)¶
　　(彼寧王有遺元緒之屯又安得而比倫嚮非我皇/從道不咈必將混於介族詎得分為理物宜乎冠)¶
<pb:KR2k0052_WYG_039-166b>¶
　　(異紀首靈篇且/無使其湮鬱)¶
　宋蘇軾灩澦堆賦(世以瞿塘峽口灩澦堆為天下之/至險凡覆舟者皆歸咎於此石以)¶
　　(余觀之蓋有功於斯人者夫蜀江㑹百水而至於/夔彌漫浩汗横放於大野而峽之小大曽不及其)¶
　　(十一苟先無以齟齬於其間則江之逺來奔騰迅/快盡鋭於瞿塘之口則其嶮悍可畏當不啻於今)¶
　　(耳因為之賦以待好事者試觀而思之而天下之/至信者唯水而已江河之大與海之深  可以意)¶
　　(揣唯其不自為形而因物以賦形是故千變萬化/而有必然之理掀騰勃怒萬夫不敢前兮宛然聽)¶
　　(命唯聖人之所使予泊舟乎瞿塘之口而觀乎灩/澦之崔嵬然後知其所以開峽而不去者固有以)¶
　　(也蜀江逺來兮浩漫漫之平沙行千里而未嘗齟/齬兮其意驕逞而不可摧忽峽口之逼窄兮納萬)¶
<pb:KR2k0052_WYG_039-167a>¶
　　(頃於一盃方其未知有峽也而戰乎灩澦之下喧/豗震掉盡力以與石鬬勃乎若萬騎之西來忽孤)¶
　　(城之當道鈎援臨衝畢至於其下兮城堅而不可/取矢盡劒折兮迤邐循城而東去於是滔滔汩汩)¶
　　(相與入峽安行而不敢怒嗟夫物固有以安而生/變兮亦有以用危而求安得吾説而推之兮亦足)¶
　　(以知物理/之固然)¶
　　蘇轍巫山賦(過瞿塘之長江兮蔚巫山之嵯峨雲/孤興其勃勃兮北風慨其揚波山嶔)¶
　　(崟而直上兮越至神女之所家峯連屬以十二兮/其九可見而三不知蹊遂蕪滅而不可陟兮木猿)¶
　　(黄鶴四顧而鳴悲覽松柏之青青兮紛其若江上/之菰蒲維其大之不可知兮有橈雲之修柯蔓草)¶
　　(䝉茸以下翳兮飛泉潔清而無沙亭亭孤峯其下藂/木交錯而不明兮若有美人慘然而長嗟斂手危)¶
<pb:KR2k0052_WYG_039-167b>¶
　　(立以右顧兮舒目逺望怳然而有所懐儼峨峨其/有禮兮盛服寂寞而無譁臨萬仞之絶險兮獨立)¶
　　(千載而不下顛追懐楚襄之放意肆志兮泝江千/里而逺來離國去俗兮徘徊而不能歸悲神女之)¶
　　(不可以朝求而夕見兮想遊步之逶遲築陽臺於/江干兮想氛氣之參差惟神女之不可以求得兮)¶
　　(此其所以為神湛洋洋其無心兮豈其猶有懐乎/世之人朝雲蔚其晨興兮暮雨紛以下注變化倐)¶
　　(忽不可測兮俄為鳥而騰去忽然而為人兮佩玉/鏘以琅琅愛江流之清波兮安燕處乎高唐彼蛟)¶
　　(龍之多智兮尚不可執以罝罦高/丘深其蒼蒼兮怳誰識其有無)¶
　　狄遵度鑿二江賦(嗚呼吾聞魚鳧氏以降秦太守/之前蜀之為國不幾千萬年方)¶
　　(二江之害被兹土以禹之功不是施兮嗟後來亦/奚言彼民之昏溺兮無乃得之於天不能遷土而)¶
<pb:KR2k0052_WYG_039-168a>¶
　　(改宅兮其流漂亦誰寃勁崖挺以中亞兮激狂瀾/而右旋横驚折走莫知其所之兮吼穹谷而下穿)¶
　　(蛟鼉鼈蟹訝以相濡兮何允蠢而緣延嘬膚吮血/沸以咀嚼兮咸飲腐而飽膻萑蒲菱芡紛以相被)¶
　　(兮汙百項之良田土不藝而民無所食兮孰與奏/其艱鮮民之害固不可終極兮歴百千萬世天乃)¶
　　(授之以賢曰噫中國之無人遂使民至於此焉天/之生斯民兮故使之食飽而居安降巨菑以漂之)¶
　　(兮天之意不然水之性固就下善利兮決之則宣/濬九州而距四海亦奚艱且九載之孜孜民不憚)¶
　　(苦而訴煩蓋因利而為利兮勞之在先不忍一勤/其力兮乃至騖萬世而害弗捐胡不浚發其利源)¶
　　(剷削其害根巨崖剖以□裂兮砉頽乾而陷坤怒/石奮以交墜兮吁電走而雷奔蕩重淵以傾覆兮)¶
　　(喪百怪之精魂雲轉霧溢盤薄蹙踳兮注壑於其/間寂寥散漫肆以長往兮若氣散於坯渾決其餘)¶
<pb:KR2k0052_WYG_039-168b>¶
　　(以旁溉兮居其側數百頃皆膏腴之上珍民降丘/而下宅兮若蟻聚而蜂屯則幾年幾世之積害一)¶
　　(日刷去兮不啻捐芥而蕩塵嗚呼蜀之為國非地/之中宜乎夷貊之雜處魚鼈之與同有李侯者至)¶
　　(然後别類於水物有仲翁者至然後同俗於華風/然則今所棟宇而處衣冠而嬉皆二公之所翳若)¶
　　(李侯之事固所莫得而繼彼仲翁之教亦何憚而/弗為嗚呼以禹之功至大至神括六合以横被疇)¶
　　(有存而勿論胡兹為害獨不得聞無乃力所不泊/兮抑亦遺其功於後人而今而後乃知民末得所)¶
　　(欲事或有不利先世所未暇除去聖人所未及裁/制苟有志於生民皆吾人之所事若曰兹事體大)¶
　　(必聖人而後為則/小子也不敢與知)¶
　　劉望之八暉圖賦(并序感余與客登夔子城望八/陣圖  忠武侯之行事恨世議)¶
<pb:KR2k0052_WYG_039-169a>¶
　　(者之弗獲於斯也作賦以悲之其詞曰靄孤臺之/巋然臨千步之沙場石離離其斑斑紛棲鴈之未)¶
　　(翔山瞑黒而更惡水雖波而不揚澹徙倚其不去/含鬱紆之内傷是何以使之然哉客或告之在漢)¶
　　(之亡有人超然臥鄧南陽甚似阿衡樂未渠央感/大耳之至意姑黽勉而徂征又佀子房初未有意)¶
　　(隆準之老也及其既作亦不能已手胼足胝夙夜/赤子忽一龍與一蛇蓋亦未可以優劣計大兵初)¶
　　(來雷電下空璋孱小兒孰嬰我鋒駐師江郊坐向/必東蒐我卒乗取彼凶殘我不往取高帝在天衆)¶
　　(謂夘金之不可相而況夫子之賢也運去道窮嘔/血繼之非公實愚愚者不知自古聖賢亦行其義)¶
　　(道之不濟已知之矣相夫子之所立固已無窮而/不貲彼丕操父子鳥雀犬彘之竊食雖甚饜而不)¶
　　(害其驚疑愍世俗之隘陋徒顧瞻而/涕洟請舉酒以酌公混一笑於江麋)¶
<pb:KR2k0052_WYG_039-169b>¶
　　鄭少微憫相如賦(韙長卿之絶塵邈下視於屈宋/思𦕈𦕈以入微辭蔚跂而易貢)¶
　　(騖八紘之津涯括動植而錯綜擢篆籕於重泉幹/形聲而罄控當其奮翼巴庸前無古人拾阨灰之)¶
　　(㫁簡搜屈壁之遺文紛齊魯之老師徒騁辯於説/鈴蜕筆上梗鼻端運斤専兔園之右席麾鄒枚於)¶
　　(嚬呻顧天西之櫟社悵夜錦之未晨念絃歌之石/友暢落魄於情親夫何嫠人之豔豔兮感燿燿之)¶
　　(宵光矚綺疏以託誠兮佩徽音而曷忘嗟父母之/不聰兮昧彼都之丰臧盼星河之照闈兮徑遡迴)¶
　　(而往從縉紳先生而為此歟涼徳汙行既不勝誅/誾誾烈女世未乏諸足不下堂步中瑀琚紉幽蘭)¶
　　(以為佩兮飾美玉以為車豈無泳漢之游女兮亦/有采桑之秋胡秉周禮以律身兮諒冰雪之難渝)¶
　　(裨化國之隂教兮飾家道之權輿爾弗安於正告/兮䝉惡聲於簡書訪舊壚於故老莽榛蕪之離離)¶
<pb:KR2k0052_WYG_039-170a>¶
　　(眢井乃貪泉之戒修梧實曲木之規渴者勿汲暍/者勿棲噫嘻余觸類取譬操觚黙維滔滔儒服相)¶
　　(逺幾希摟處子者迷忠義之大閑窺鄰牆者闇富/貴之危機吁雁幣之聘媒妁之辭墦間之夫河間)¶
　　(之婦等亡羊爾未容勝負又奚/獨料理十日卜之與典午邪)¶
　　王騰辨蜀都賦(夫人物習性有忠有邪有智有愚/出於才行而不由土産自趙諗狂)¶
　　(圖好事者類指以疵蜀人蜀之衣冠含笑强顔無/與辨之者余嘗切齒焉及讀左思賦見其薄蜀陋)¶
　　(吳諂魏以諛晉之君臣茍售一時之聲價而滅天/下之忠義晉之公卿一口稱譽風俗頽矣士無特)¶
　　(操以陷四朝於五代卒貽萬世之愧夫魏者漢之/賊也原思之詞似欲尊正統而黜偏方然不顧正)¶
　　(氣之淪溺乃知蜀之横被枉抑其所由來者久矣/故作辨蜀都賦以申蜀人之憤氣其商畧土風採)¶
<pb:KR2k0052_WYG_039-170b>¶
　　(摭人物不該乎治亂興廢之變邪正是非之理者/不在鋪布之限非若前輩之詞主於類聚山川毛)¶
　　(羽動植以煥文彩之美觀悦讀誦之利口而已辨/疑先生核理儲思欲折蜀都未繹其辭客有東方)¶
　　(者過而問之曰昔者太沖搆十稔之意搜三都之/奇文成示人張華見推士安序焉盛傳於時豈其)¶
　　(猶有未盡而夫子欲糾其所違先生曰嘻子未之/知也吾蜀立極之初域民之始井邑山川之秀人)¶
　　(物風俗之美是則左思備言之矣然而論列人材/詳明士類第言文藻之華掞不及蜀人之忠義遂)¶
　　(與吳俗例加抑忌非特沒其實美且沮之以横議/川靈為之扼腕嶽鎮為之憤氣吾以此為有遺恨)¶
　　(故申言其所以夫品物流形九土分敷惟有蜀為/極險之區羊腸繞其垠鍔鳥道駕於至虛行者却)¶
　　(履以視棧乗者投繩而鈎車騐太白之所賦蓋未/髣其錙銖實天限而地隔故山硝而川迃宜若與)¶
<pb:KR2k0052_WYG_039-171a>¶
　　(中夏否閉而不通其車書然而朝宗之水浩浩而/南傾内附之山峩峩而東蹙口呀雙劒若邠岐虎)¶
　　(啗之吻尾拽終南乃咸雍金城之麓以其有所附/屬而不能自立故命名者號之曰蜀自西而東昔)¶
　　(本無途金牛詐言五丁是除吾人由之既艱且虞/一夫舉足十夫荷儲食黄白以骨立臥冰蔾而裂)¶
　　(膚蜀士逺於進取蜀民疲於轉輸嘆天閽之已邈/望秦隴以長吁然且連綱之運應聲穿領之牛係)¶
　　(路陟長坂以猶及繞大江而不悞指日而物不緩/期按籍而民無逋戸邊餉以需上供有裕悉陸海)¶
　　(之攸産飽神囷之所聚五季之阨王朴獻謀謀先/取蜀以阜兵餱餱足兵强乃征方州時乏逺御朴)¶
　　(言不酬及我太祖算如朴策蜀定國富次平諸國/蜀於是時興王有力嚮者孟氏撫嫗矜憐惠愛其)¶
　　(人捐租五年及我王師宣威三川卒無一夫東嚮/而控弦蓋傾心於正統視私恩猶缺然是使偽命)¶
<pb:KR2k0052_WYG_039-171b>¶
　　(牽羊偏方銜璧顧旌纛以涕泗仆逵衢而思積感/恩之意則誠効順之心自直豈若他邦之惷悍怒)¶
　　(螳臂於車轍由古而來可得而聞李雄劉闢季連/公孫因仍世難割據坤靈盜蜀而王踵起而霸類)¶
　　(非蜀人三國之際異方鼎峙若南若北輔吳崇魏/惟我蜀人不私非類雖輔璋戴備以自固猶謂吾)¶
　　(君之子而卒臣劉氏晉宋而下南北風馬南鬱屈/以遊魂北陸梁而騁駕惟此西土爰歸南化迨蕭)¶
　　(紀之不令泝岷江而僭正梁人召冦以救亂魏氏/懐姦而託信彼實包藏此惟附順逆施不惠於宜)¶
　　(都内潰爰從於遲迥豈瞻顧於北風蓋欽恭於王/命不惟蜀人不盜蜀都歴代以來亂離間起在内)¶
　　(在外為姦為宄董卓桓氏元載朱泚龎勛劉闢樊/崇韓遂懐兇煽悖言不詳紀試攷譜牒按其閭里)¶
　　(苟揮羿浞之戈悉匪岷嶓之士在唐中弱齊蔡幽/并諧結諸隣脣齒相因叛主之師逐帥之黥陸梁)¶
<pb:KR2k0052_WYG_039-172a>¶
　　(百年不為王臣是亦何嘗連吾蜀民帝室内訌孽/牙匪彝震動萬乗再狩於西民與其帥開關迓之)¶
　　(天王莅止百官六師國用告乏衆艱於饑與其吏/民縑粟輸之比其還歸恬不知危兹蓋處平則率)¶
　　(理以奉京邑之靈遭變則自完以待中原之睦欲/攜之則難叛欲一之則易服豈特文有餘而武不)¶
　　(足耶亦其天資正順而敦篤近者趙諗圖結巴渠/包藏歴年困於無徒爰及吳儔妖謀是趨蜀人自)¶
　　(發遄服其誅由是言之蜀何負於君王歟思徒見/其隣於西夷逺於上國誚丘壑之險鄙方隅之僻)¶
　　(但分中外之質麗不決正邪之名實胡所據耶成/周之盛四海同風冠帶所加古無比隆淮徐連齊)¶
　　(魯之軫而有夷伊洛接豐鎬之都而有戎方春秋/之尊夏視吳楚猶貉蟲犬周宗伯而不數抑又矧)¶
　　(於閩中雖今俊乂之所出在昔語言之不通是則/與我均為逺服安得妄論其異同然而自差觀之)¶
<pb:KR2k0052_WYG_039-172b>¶
　　(華陽黒水别封畛於堯籍岷山導江歴經營於禹/跡秦氏剖符李冰擁節五政七賦被自古昔而四)¶
　　(載所至南止荆揚之域荆揚之民島夷卉服矧又/過此以往耶百粤之取始自漢武郡國雖判衣冠)¶
　　(未楚所謂粤人無用章甫常衮化之士乃文舉然/則論淺深之時較久近之序烏可與蜀同日而語)¶
　　(王莽元舅霍山冡勲遺愛帝壻林甫皇孫許李聯/階於黼座封裴接棟於楓宸既同心於肺腑亦託)¶
　　(體於親隣逞螟蟊之毒噬為虺蝮於君親是則勢/疎者未必孽惡地近者未必誠純我雖逺於國而)¶
　　(忠則邇也高下既别一凸一凹太行成臯三門二/崤或壯帝王之形勢或資姦盜之炰烋或王路之)¶
　　(攸梗或伏兵之所交正用之則亦在徳只邪憑之/則遂為冦巢吾人之心如砥吾人之行如螘結羶)¶
　　(美於一心捐崎嶇於萬里申韓生於中土不免為/僻學鄭衞作於中州不免為僻樂九野同列於地)¶
<pb:KR2k0052_WYG_039-173a>¶
　　(何獨非梁益之墟四隅無私於天曷常戾西南之/角況乎江行地脈鮮決埽而敗岸星直天狼工弭)¶
　　(姦而觸惡肖此正氣挺吾先覺節以遇立文非茍/作王褒明君臣之合何武憤福威之削張綱扼腕)¶
　　(於跋扈揚子甘心於寂寞相如不數子昂見却謂/誦述以阿諛恐吾徒之貽怍才高則委靡面靦氣)¶
　　(直則回邪膽落彼徒嫉於西子殊不慚其鄭璞不/意兒曹懵其志行之僻反以居處僻我也且圃植)¶
　　(蕙而菜育畦疏禾而莠生梟倫鳯族蜒肖龍蟠君/子小人常溷其間古何邦而無佞亦何地而無賢)¶
　　(龜䝉孔孟之攸宅冀北唐虞之所營宜丘門之不/雜何蹠黨之横行鯀為父而禹子蔡為弟而旦兄)¶
　　(導挺節而敦逆奕推忠而杞姦彼為同屬以行異/況指一方而槩言吾請與子姑置逺近之殊而摭)¶
　　(正邪之辨晉取之魏魏取之漢功非定亂位實圖/簒思誠晉人言諛而辨辭抑蜀以黜吳志借魏而)¶
<pb:KR2k0052_WYG_039-173b>¶
　　(佞晉魏為高廟之冦賊蜀實中山之宗姓不然何/故進亂世之姦雄而沮先王之枝屬乎况蜀以得)¶
　　(賢而王以失賢而亡魏以已篡而張以人篡而戕彼/賦魏事徒言刑罰之清平胡不言文君之殞命也)¶
　　(徒言忠良之聚㑹胡不言三馬之食槽也詞未及/已客奮而起獲聞高義欽服厥㫖嘆草澤之空言)¶
　　(不能廷辨/於天子)¶
　元楊維禎八陣圖賦(遐哉邈乎蠶叢故墟劒閣崢嶸/兮石棧縈紆車不得而運兮馬)¶
　　(不得以驅非王業之所基兮徒抗險乎中都帝中/山之苗裔兮乃猶厄此斗隅黄星射乎宋野兮强)¶
　　(猘狺乎江之東偉伏龍之感激兮起左顧乎隆中/允識時之俊傑兮吞餘子於一空圖八陣以用武)¶
　　(兮必先天而獨得六十四之成美兮本馬圖之全/畫三十二之岐分兮妙隂陽之互宅天地衝軸兮)¶
<pb:KR2k0052_WYG_039-174a>¶
　　(風雲盤辟龍飛鳥逝兮蛇蟠虎翼撓之無跡兮連/之無方進退不愆兮出没靡常奇不失於正正兮)¶
　　(怪不越於堂堂伏至動於至靜兮寓能柔於能剛/喻以常山之蛇勢兮曽未測其望洋巴之水兮砯)¶
　　(崖折壁峽之濤兮風霆礔礰彼箕張而翼布兮曽/不轉其磈石非神物之隂衞兮孰萬夫之捍力想)¶
　　(貔貅之對壘兮指白羽之一麾運縱擒於掌握兮/算不出於八奇賊之望而走兮甘巾幗之受雌按)¶
　　(渭濱之所屯兮實鼎國之王師自風后之有圖兮/距神巫之赫伐逮尚父之六韜兮佐牧野之黄鉞)¶
　　(孫吳馬之剽標兮徒生靈之肉血鄙敗事於腐儒/兮彼譙生其又何法兹八陣之猶覺兮軼軒黄與)¶
　　(天老曰流馬與木牛兮又神機之所造歘中營之/告變兮哀夫人之奪蚤訖黄芒以當天兮掩炎精)¶
　　(之皜皜嗚呼西望岷峨兮南泝錦江山川相繆兮/地老天荒歌梁父兮釃吾觴招謫仙兮呼子長訪)¶
<pb:KR2k0052_WYG_039-174b>¶
　　(魚腹之砂磧兮弔新都之戰場雖武無/用於今之時兮亦以發吾文之氣剛)¶
　明楊廷宣連雲棧賦(己夘之嵗時方冬矣臘云暮矣/余年過賈生學慚董相怔怔營)¶
　　(營内不自定由是謀邁於行載言北征擔簦負笈/陟岵跋阻攝穹嶐控青雲扣天閽順風而稱曰肇)¶
　　(𤣥黄之既判兮迺陽浮而隂橐嗟大塊之茫茫兮/孰則排而山鑿帝既設此靈險兮余總丱聞乎棧)¶
　　(閣肆皇圖之廣運兮都形勝乎燕漠𦕈蠶叢之建/國兮隅星分乎井絡連秦帶蜀方五百里兮繚咸)¶
　　(陽以為郭阻褒斜之艮隆兮擁岐斄之巨壑惟隆/理與替墜兮亦槩聞乎往索良既䇿羽以絶望兮)¶
　　(委回禄以烟灼何退身而鷙擊兮思駕馭乎帝畧/迄超漢而蹷楚兮遂用建夫三恪陽中路以迴車)¶
　　(兮紛不爽於髮膚白發嘆而長嗟兮意深諷乎彼/夫憤儀圖之詭祕兮誑金牛以為諛憫漢帝之遵)¶
<pb:KR2k0052_WYG_039-175a>¶
　　(駕兮忍蛾眉而西趨侈御愛之仙蹕兮瘁萬乗之/玉軀蓋其危也足以駊騀巨麗而其至也不亦為)¶
　　(禦侮之天區夫山本其奥也石備其崇也水出其/䝉也盤紆突兀嶔崟嵂崒澒洞深涯蓊蔚茀鬱天)¶
　　(之所生也地之所産鳥不得而翔獸不得而逸四/時變化剛柔錯摩交構乎其中終始乎其内其雲)¶
　　(則黤□□黯□曇衣被膚寸漸深候於木末逺視/極黪邇之則黝䵤於石□黦於深谷靉靆淹留氛)¶
　　(氲隠天冪幙屯需落落寞寞異於常態其雨則津/津汋汋石潤林響瀑布滴珠滿壑盈瀨霑濕霮䨴)¶
　　(與地潛通豁徑注流烟樹迷濛松膏林沐淖濘跼/蹐病於逆旅其風則飄□颯䬍轉山循谷料峭觱)¶
　　(發颲䬑批亢巽二乗虛峻峯高颲平坻微□䬒飀/落木寒颸切肌石尤激射打頭周回延歴萬象莫)¶
　　(之可捕其日則黯淡蔽虧斜景遏雲東谷西隅窺/於中天曀㫱晦㝠翳&KR2549;隂難未嘗昭晰其風俗之)¶
<pb:KR2k0052_WYG_039-175b>¶
　　(所習土地之所宜余故得并吞其所經歴包舉其/所問答而囊括其語焉於是有五徳公子導余以)¶
　　(喬闕兮㠌雲路之巃嵸據嶟崿之扼塞兮羅萬象/於景從聳巑岏之崨嶫兮怯衣繡之乗驄盤七曲)¶
　　(而腸迴兮眴高目之瞇矇瞰龍江之崒崒兮瀉白/練之霓虹余既登此絶嶺兮瞠乎前觀藐乎後視)¶
　　(拾級坎懍連步錯愕怔忡悸駭倦臨色勃久而後/定迺渡水閣馳青橋涉凌兢而惝惘兮列御風而)¶
　　(憑空側身穽而撇健兮足秦法之重重㠧飛棟巇/巉崖兮矻浮柱而増崇截王孫之便給兮碥磈礧)¶
　　(而青葱靄雲樓與露蜃兮比朝暮之仙蹤橇不足/以為術兮憫征夫之溟濛儂鞠躬而進登兮殆郭)¶
　　(駞之形容馳丹梯下峻阪兮擬抱甕之忡忡亦既/身倦而神罷兮迺偃息乎崖慵慵未極也訊往路)¶
　　(以前山兮越馬道與武關嵾嵳㟡路偪側狹隘騎/不得方人不得比吁嗟乎其赤帝之所興首咸陽)¶
<pb:KR2k0052_WYG_039-176a>¶
　　(以入關兮降子嬰而要盟羽不得而爭驅兮適自/兹以為兵故稱名為劉埧兮意非此莫之與京因)¶
　　(是以益遊乎奥屏兮閲千古之芳林於是有凌烟/大夫挺瓌梧負霄漢迓余而言曰繄前林之矗矗)¶
　　(兮豈非皇華之岐嶷楸檜障以蔽天兮鵾南溟之/翼施旎□龍之蹇兮雜遝糾㑹之標枝蕩日月以)¶
　　(扶疎兮幹輪囷而參差杞强梁而麗霄兮樗臃腫/而䲭夷楊郅偈而膚敏兮檉垂身而委隨節美秀)¶
　　(而喬修兮紛篁鐘之陸離月極望而攢㝠兮何摧/嗺而鬱伊悲落木之蕭蕭兮恣行人之淅炊風雨)¶
　　(晦而濤起兮嚮萬壑之隆墀余稔遊此窐窌兮窺/管天而㝠疑馳豫章之絶幹兮駕鄧圖之平騎悵)¶
　　(梁棟之齷齪兮雖牛山其何為彼其衆夥之富山/桃石榴橪柿苦李小棗楟柰楂棃梬栗斂朱榮祕)¶
　　(生意錯綜懸岩潛隠乎其中不可殫述由是踰三/坌窺姜嶺山益進而㠍岌樹益窈而縱横憶岐豐)¶
<pb:KR2k0052_WYG_039-176b>¶
　　(之盛瑞播覽徳之美名於是有綠衿使者麗質修/儀且逡且巡其氣也愒其志也怜翋&KR2211;直前櫽括)¶
　　(以此山之靈昔寶雞之耀羽兮托千里之峭嶸惟/樊籠之我求兮窮巖嵏而多縈彼蒼鷹羅鸗紛修)¶
　　(翎兮屬玉交青鸊鵜鴐鵞晨風子規鸂䳵鸕鷀白/練沙雞錦胸繡臆累黔啄兮羌有萬而難并鵲占)¶
　　(嵗而音妙兮鳥散聚而時鳴鸖宿霧而懐寶兮鴠/呼類而為盟雉招摇而曳尾兮鳩思婦而藏聲鸛)¶
　　(獨立而不懼兮鷫依稀而將迎鴻漸逵而自得兮/鴈遞比而從兄其他角毒之屬又未可以須臾傾)¶
　　(蓋而語班荆而坐對也聊舉虎豹羣而晝哮兮黄/熊慢而遷延狼跋胡而恣遊兮豪豬放而盤旋猱)¶
　　(嫵媚而先後兮㕙兔逸而長便狻猊茁而豐茸兮/麋鹿呦而雲眠鼬鼯幻而蹁躚兮狐貉衞而自賢)¶
　　(余因聽此富儗上林靡邁長楊公子王孫有智不/能以施㔋磻羅穽有術不能以張王良何以歆趙)¶
<pb:KR2k0052_WYG_039-177a>¶
　　(主造父何以駿周蹄徒縻思於行李噫何補於攀/躋既騁草涼之墟復背東河之西尖巒义呀隘若)¶
　　(虎關凌遲委蛇下若抎鳥崔嵬嵑&KR1625;守若扼吭宋/代之賢所以遏元兵而一時之雄終不能向南鄭)¶
　　(而窺也可不謂之壯哉天地設險高則為山深則/為水山之所峙水之所流余又見夫𤣥㝠先生之)¶
　　(為費也濺洶濤泛瀇瀁出崎嶇走□漲隨余馬而/犇流諒余行而相望岌岌乎譎哉詭哉滔滔乎泓)¶
　　(哉瀼哉南通沔漢北入汧渭粤衆派之汎濫兮觴/礫碌之彷徨經逶邐而迅駛兮礜慫恿而鏗鏘崪)¶
　　(震電之憑怒兮綰萬夫之阿房砥中流而濆潰兮/沸狂怒而滵湯霈幃蓋之溰溰兮恍白鷺之翺翔)¶
　　(懔三軍之旋凱兮摇甲胄之鐵裝撼韶濩之夜&KR3059;/兮奮馮夷之擊鏜灑雲根之溜篆兮濯白玉之琳)¶
　　(琅邁蝌蚪之瀺灂兮神太史之籀藏三江駭而奔/鯨兮穀洛鬭而非常瓠子決而訇湃兮吕梁隘而)¶
<pb:KR2k0052_WYG_039-177b>¶
　　(飛浪未有似此之崛岉翻湓豗觸騰驤況其時也/竺寒凝嶺洹凍呵僵冰崖珠絡雪巘瑶光人思挾)¶
　　(纊之主屋存&KR0968;瘃之霜皎皎皚皚堅堅强强此亦/過客之壯麗奇觀也瀟灑拂鬱滌汔腎腸喜溢眉)¶
　　(㫸樂忘故鄉已而望秦塞之渭縈瞻太華之麗麓/水東去而長辭翠漸微而山促嗟此平原之易地)¶
　　(豈非前代之雄都乎余迺繫離懐於山水寄餘情/於巴蜀障庾規之塵窮阮宗之躅薊門烟月蘆溝)¶
　　(曉昱煇煌乎帝里蓬萊乎京屋世態無常天時又/速余於是復冬往而春來兮殫未盡之芳蹤忽寒)¶
　　(暄之易劑兮訝風景之靡同嵐開障麗石淹灘渾/鱅鱔出没鰬䰷䵶黿喁喁族族别孕鮞鯤獺入水)¶
　　(而四捕豺向岩而懐吞余始驚夫昔者之遁而今/者之温故夫路蓊薈以彌深山爛漫而舒容百和)¶
　　(異香徐來應風蘅杜茝蘭緑蕙幽蘺蘼蕪蒥荑山/椒蓀萇有質無名殆不可窮藁本射干石芥茈薑)¶
<pb:KR2k0052_WYG_039-178a>¶
　　(温韭香菜赤根水芹豐蔚之盛何其隆歟若夫寶/藏之興太守夜懐六奇反間熠爚繁光生乎古壙)¶
　　(類乎石國則鳯山之産也黒金巧冶積薪而鼓鍛/錬成鋼許子之所耕而晉國之所賦近代求猿伐)¶
　　(木披荆又有夜光布網網牽百里則安山之奇也/玉版雲英非濤非倫燦如白雪膩如滑肌咸陽不)¶
　　(足論其價山隂不足供其資西蜀賴焉二秦給焉/則武關之藝也伊所居之棟宇兮樹板屋以層甍)¶
　　(隨凸凹以偨傂兮無風雨之暴傾飯土鉶如上古/兮燃松膏以為明性剛勁以質樸兮讓齊魯之蜚)¶
　　(英挑雲水於上山兮燒石田以為耕播穜稑以有/秋兮兼芋橡與蔓菁其官府之所寓舍則譙樓麗)¶
　　(棟盛鶴摇鈴重門雙闕井幹華程黝堊壁飾後寢/前廰無菑無害庖食具精勞乎逺人達乎帝廷其)¶
　　(衣冠之耀則禄不易常用其武弁間以流官統以/方面毋暴毋忝考其勤倦撫其人民而庇其所縣)¶
<pb:KR2k0052_WYG_039-178b>¶
　　(嗚呼皇風清穆兮四海無虞山川奠安兮草木茂/殊我生值此兮何徳之腴余去故鄉千里兮獨褦)¶
　　(襶於兹嵎以高山為知己兮以流水為鍾期以喬/木為朋友兮以道路為箴規名不見成功不可知)¶
　　(手胼足胝化不轉移揚雄為之解嘲崔駰為之達/辭齊師幾此卞玉屢齎惟守道以自全恐辱己而)¶
　　(為嗤余故得假息於姒狄之館沈酣於吏部之酤/先生見而㖤㗅使者候之以長吁大夫腹非於其)¶
　　(側公子反脣而揶揄噫嘻何吾子之倥傯兮勞不/憚於僕痡荷一往之足訴庸再來之可乎彼一握)¶
　　(以為笑赤焉知吾之為吾匪區區之宦轍抑以覽/聖世之皇圖未敢擬司馬之遊不亦異博文之徒)¶
　　(非聞子言孰策余駑言以足志竊效/漢儒迺相與忘形共賦於開山之途)¶
　四川通志卷三十九¶
